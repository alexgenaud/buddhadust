<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 10. A stepwise method of progression from faith to arahantship." />
<title>AN 10 10: Vijjā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					I. Ānisaɱsa Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p10">Sutta 10</a></h4>

					<h1>Vijjā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.010.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.010.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Saddho ca bhikkhave bhikkhu hoti||<br />
					no ca sīlavā.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kinnāhaɱ saddho ca assaɱ||<br />
					sīlavā cā' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">2. Saddho ca bhikkhave bhikkhu hoti,||<br />
					sīlavā ca,||<br />
					no ca bahu-s-suto.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kinnāhaɱ saddho ca assaɱ||<br />
					sīlavā cā,||<br />
					bahu-s-suto ca' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">3. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca||<br />
					no ca dhamma-kathiko.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kinnāhaɱ saddho ca assaɱ||<br />
					sīlavā cā,||<br />
					bahu-s-suto ca,||<br />
					dhamma-kathiko ca' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">4. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					no ca parisā-vacaro.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kinnāhaɱ saddho ca assaɱ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">5. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					no ca visārado parisāya dhammaɱ deseti.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kinnāhaɱ saddho ca assaɱ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">6. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					no ca vinaya-dharo.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kinnāhaɱ saddho ca assaɱ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca' ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">7. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					no ca aneka-vihitaɱ pubbe-nivāsaɱ anussarati —||<br />
					Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —||<br />
					Amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto.|| ||</p>

					<p class="f4">So tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">So tato cuto idh'ūpapanno ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kinnāhaɱ saddho ca assaɱ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					aneka-vihitaɱ ca pubbe-nivāsaɱ anussarati —||<br />
					Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —||<br />
					Amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto,||<br />
					so tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					aneka-vihitaɱ ca pubbe-nivāsaɱ anussarati —|| ||</p>
					
					<p class="f4">Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —||<br />
					Amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto,||<br />
					so tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">8. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					aneka-vihitaɱ ca pubbe-nivāsaɱ anussarati —|| ||</p>
					
					<p class="f4">Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —||<br />
					amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto.|| ||</p>

					<p class="f4">So tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					no ca dibbena cakkhunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ viṭpātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā ti.|| ||</p>

					<p class="f4">So iti dibbena cakkunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">'Kinnāhaɱ saddho ca assaɱ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					aneka-vihitaɱ ca pubbe-nivāsaɱ anussarati —||<br />
					Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —||<br />
					amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto,||<br />
					so tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					dibbena ca cakkhunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ viṭpātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="f4">So iti dibbena cakkunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					aneka-vihitaɱ ca pubbe-nivāsaɱ anussarati —||<br />
					Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —|| ||</p>
					
					<p class="f4">Amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto,||<br />
					so tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					dibbena cakkhunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ viṭpātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā ti.|| ||</p>

					<p class="f4">So iti dibbena cakkunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">9. Saddho ca bhikkhave bhikkhu hoti,||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					aneka-vihitaɱ ca pubbe-nivāsaɱ anussarati —||<br />
					Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —||<br />
					amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto.|| ||</p>

					<p class="f4">So tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					dibbena ca cakkhunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ viṭpātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="f4">So iti dibbena cakkunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti,<br />
					no ca āsavānaɱ ca khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Evaɱ so ten'aŋgena aparipūro hoti.|| ||</p>

					<p class="f4">Tena taɱ aŋgaɱ paripūretabbaɱ:|| ||</p>

					<p class="f4">"Kinnāhaɱ saddho ca assaɱ||<br />
					sīlavā cā,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					aneka-vihitaɱ ca pubbe-nivāsaɱ anussarati —||<br />
					Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —||<br />
					amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto,||<br />
					so tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					dibbena ca cakkhunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ viṭpātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā ti.|| ||</p>

					<p class="f4">So iti dibbena cakkunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti,||<br />
					āsavānaɱ ca khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacichikatvā upasampajja vihareyyan" ti?|| ||</p>

					<p class="f4">Yato ca kho bhikkhave bhikkhu saddho ca hoti||<br />
					sīlavā ca,||<br />
					bahu-s-suto ca,||<br />
					dhamma-kathiko ca,||<br />
					parisā-vacaro ca,||<br />
					visārado ca parisāya dhammaɱ deseti,||<br />
					vinaya-dharo ca,||<br />
					aneka-vihitaɱ ca pubbe-nivāsaɱ anussarati —||<br />
					Seyyath'idaɱ:||<br />
					ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsati pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe aneke pi vivaṭṭa-kappe aneke pi saɱvaṭṭa-vivaṭṭa-kappe —||<br />
					Amutrāsiɱ evaɱ-nāmo,||<br />
					evaɱ-gotto evaɱ-vaṇṇo evam-āhāro evaɱ-sukha-dukkha-paṭsaɱvedī evam-āyu-pariyanto,||<br />
					so tato cuto amutra upapādiɱ,||<br />
					tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedi evam-āyu-pariyanto.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati,||<br />
					dibbena cakkhunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Ime va pana bhonto sattā kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ viṭpātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucāritena samannāgatā,||<br />
					vacīsucciritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā ti.|| ||</p>

					<p class="f4">So iti dibbena cakkunā visuddhena atikkanta-mānusa-kena satte passati cavamāne uppajjamāne.|| ||</p>

					<p class="f4">Hīne paṇīte suvaṇṇe dubbaṇṇe sugate duggate yathā-kammūpage satte pajānāti,||<br />
					āsavānaɱ ca khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati,||<br />
					evaɱ so ten'aŋgena paripūro hoti.|| ||</p>

					<p class="ctr c">&#9632;</p>

					<p class="f4">Imehi kho bhikkhave dasahi dhammehi samannāgato bhikkhu samanta-pāsādiko ca hoti sabbākāra paripūrovā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>