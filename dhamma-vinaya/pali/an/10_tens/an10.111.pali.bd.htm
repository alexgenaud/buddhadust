<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 111. The ten attributes that define the A-sekha (the non-seeker, one who is no longer a seeker because he is an adept.)" />
<title>AN 10 111: Paṭhama Asekha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XI: Samaṇa-Saññā-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p111">Sutta 111</a></h4>

					<h1>Paṭhama Asekha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg221"><span class="f2 g"><b>[221]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.111.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">2. Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca.|| ||</p>

					<p class="f4">"'Asekho asekho' tī bhante vuccati,||<br />
					kittāvatā nu kho bhante bhikkhu asekho hotī" ti?|| ||</p>

					<p class="f4">"Idha bhikkhu asekhāya sammā-diṭṭhiyā samannāgato hoti,||<br />
					asekhena sammā-saṇkappena samannāgato hoti,||<br />
					asekhāya sammā-vācāya samannāgato hoti,||<br />
					asekhena sammā-kammantena samannāgato hotī,||<br />
					asekhena sammā-ājīvena samannāgato hoti,||<br />
					asekhena sammā-vāyāmena samannāgato hoti,||<br />
					asekhāya sammā-satiyā samannāgato hoti,||<br />
					asekhena sammā-samādhinā samannāgato hoti,||<br />
					asekhena sammā-ñāṇena samannāgato hoti,||<br />
					asekhāya sammā-vimuttiyā samannāgato hoti.|| ||</p>

					<p class="f4">Evaṃ kho bhikkhu, bhikkhu asekho hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>