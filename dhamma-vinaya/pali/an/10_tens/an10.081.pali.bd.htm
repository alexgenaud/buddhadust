<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 81. Ten barriers that are to be broken down by one who would be free, detached and released." />
<title>AN 10 81: Bāhuna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					IX: Thera-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p81">Sutta 81</a></h4>

					<h1>Bāhuna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg151"><span class="f2 g"><b>[151]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.081.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.081.than.ati.htm#p1">than</a>][<a href="../../../../dhamma-vinaya/bd/an/10_tens/an10.081.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Campāyaṃ viharati Gaggarāya pokkharaṇiyā tīre.|| ||</p>

					<p class="f4">Atha kho āyasmā Bāhuno yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Bāhuno Bhagavantaṃ etad avoca:|| ||</p>

					<p class="f4">"Katihi nu kho bhante dhammehi Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharitī" ti?|| ||</p>

					<p class="ctr c">&#9632;</p>

					<p class="f4"> <a id="pg152"><span class="f2 g"><b>[152]</b></span></a> Dasahi kho pana Bāhuna dhammehi Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="f4">Katamehi dasahi?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Rūpena kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Vedanāya kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Saññāya kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Saṇkhārehi kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Viññāṇena kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Jātiyā kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Jarāya kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Maraṇena kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Dukkhehi kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Kilesehi kho Bāhuna Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetasā viharati.|| ||</p>

					<p class="ctr c">&#9632;</p>

					<p class="f4">Seyyathā pi Bāhuna uppalaṃ vā||<br />
					padumaṃ vā||<br />
					puṇḍarīkaṃ vā||<br />
					udake jātaṃ||<br />
					udake saṃvaḍḍhaṃ||<br />
					udakā accuggamma tiṭṭhati anupalittaṃ udakena.|| ||</p>

					<p class="f4">Evam eva kho Bāhuna imehi dasahi dhammehi Tathāgato||<br />
					nissaṭṭho||<br />
					visaṃyutto||<br />
					vippamutto||<br />
					vimariyādī-katena cetatasā viharitī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>