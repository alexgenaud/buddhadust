<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Tens, Sutta 6. In response to a question by Ānanda, the Buddha confirms that there is perception beyond existence." />
<title>AN 10 6: Samādhi Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					I. Ānisaɱsa Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p6">Sutta 6</a></h4>

					<h1>Samādhi Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg7"><span class="f2 g"><b>[7]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.006.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.006.than.ati.htm#p1">than</a>][<a href="../../../../dhamma-vinaya/bd/an/10_tens/an10.006.olds.bd.htm#p1">olds</a>][<a href="../../../../dhamma-vinaya/wp/an/10_tens/an10.006.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Sāvatthiyaɱ|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>
					
					<p class="f4">Upasaŋkamitvā Bhagavantaɱ abhivādetvā eka-m-anataɱ nisīdi.|| ||</p>
					
					<p class="f4">Eka-m-antaɱ nisinno kho āyasmā Ānando,||<br />
					Bhagavantaɱ etad avoca:|| ||</p>

					<p class="f4">"Siyā nu kho bhante bhikkhuno tathā-rūpo samādhi-paṭilābho||<br />
					yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha-loke idha-loka-saññī assa,||<br />
					na para-loke para-loka-saññī assa,||<br />
					saññī ca pana assā" ti?|| ||</p>

					<p class="ctr c">&#9632;</p>

					<p class="f4">"Siyā Ānanda bhikkhuno tathā-rūpo samādhi-paṭilābho||<br />
					yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha-loke idha-loka-saññī assa,||<br />
					na para-loke para-loka-saññī assa,||<br />
					saññī ca pana assā" ti.|| ||</p>

					<p class="ctr c">&#9632;</p>

					<p class="f4">"Yathā-kathaɱ pana bhante siyā bhikkhuno tathā-rūpo samādhi paṭilābho||<br />
					yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī <a id="pg8"><span class="f2 g"><b>[8]</b></span></a> assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha-loke idha-loka-saññī assa,||<br />
					na para-loke para-loka-saññī assa,||<br />
					saññīca pana assā" ti?|| ||</p>

					<p class="ctr c">&#9632;</p>

					<p class="f4">"Idh'Ānanda bhikkhu evaɱsaññī hoti:|| ||</p>
					
					<p class="f4">'Etaɱ santaɱ,||<br />
					etaɱ paṇītaɱ,||<br />
					yad idaɱ sabba-sankhāra-samatho,||<br />
					sabb'upadhi-paṭinissaggo,||<br />
					taṇha-k-khayo,||<br />
					virāgo,||<br />
					nirodho,||<br />
					Nibibānan' ti.|| ||</p>

					<p class="ctr c">&#9632;</p>

					<p class="f4">Evaɱ kho Ānanda siyā bhikkhuno tathā-rūpo samādhi-paṭilābho||<br />
					yathā n'eva paṭhaviyaɱ paṭhavi-saññī assa,||<br />
					na āpasmiɱ āpo-saññī assa,||<br />
					na tejasmiɱ tejo-saññī assa,||<br />
					na vāyasmiɱ vāyo-saññī assa,||<br />
					na Ākāsānañ-c'āyatane Ākāsanañ-c'āyatana-saññī assa,||<br />
					na Viññāṇañ-c'āyatane Viññāṇañ-c'āyatana-saññī assa,||<br />
					na Ākiñcaññ'āyatane Ākiñcaññ'āyatana-saññī assa,||<br />
					na N'eva-saññā-nāsaññāyatane N'eva-saññā-nā-saññ'āyatana-saññī assa,||<br />
					na idha-loke idha-loka-saññī assa,||<br />
					na para-loke para-loka-saññī assa,||<br />
					saññī ca pana assā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>