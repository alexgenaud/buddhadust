<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 87. The Buddha enumerates ten things which if absent do not conduce to affection, respect, progress, harmony and unity, but which if present do conduce to these things." />
<title>AN 10 87: Adhikaraṇika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					IX: Thera-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p87">Sutta 87</a></h4>
					
					<h1>Adhikaraṇika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg164"><span class="f2 g"><b>[164]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.087.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā Kālakaɱ bhikkhuɱ ārabbha bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Idha, bhikkhave, bhikkhu adhikaraṇiko hoti,||<br />
					adhikaraṇa-samathassa na vaṇṇa-vādī.|| ||</p>

					<p class="f4">Yam pi bhikkhave bhikkhu adhikaraṇiko hoti,||<br />
					adhikaraṇa-samathassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4"><a id="pg165"><span class="f2 g"><b>[165]</b></span></a> 3. Puna ca paraɱ bhikkhave bhikkhu na sikkhākāmo hoti,||<br />
					sikkhā-samādānassa na vaṇnavādī.|| ||</p>

					<p class="f4">Yam pi bhikkhave bhikkhu na sikkhākāmo hoti,||<br />
					sikkhā-samādānassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave bhikkhu pāpiccho hoti,||<br />
					icchā-vinayassa na vaṇṇa-vādī.|| ||</p>

					<p class="f4">Yam pi bhikkhave bhikkhu pāpiccho hoti,||<br />
					icchā-vinayassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave bhikkhu kodhano hoti,||<br />
					kodha-vinayassa na vaṇṇa-vādī.|| ||</p>

					<p class="f4">Yam pi bhikkhave bhikkhu kodhano hoti,||<br />
					kodha-vinayassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave bhikkhu makkhī hoti,||<br />
					makkha-vinayassa na vaṇṇa-vādī.|| ||</p>

					<p class="f4">Yam pi bhikkhave bhikkhu makkhī hoti,||<br />
					makkha-vinayassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhikkhave saṭho hoti,||<br />
					sāṭheyya-vinayassa na vaṇṇa-vādī.|| ||</p>

					<p class="f4">Yam pi bhikkhave bhikkhu saṭho hoti,||<br />
					sāṭheyya-vinayassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhikkhave bhikkhu māyāvī hoti,||<br />
					māyā-vinayassa na vaṇṇa-vādī.|| ||</p>

					<p class="f4">Yam pi bhikkhave bhikkhu māyāvī hoti,||<br />
					māyā-vinayassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4"><a id="pg166"><span class="f2 g"><b>[166]</b></span></a> 9. Puna ca paraɱ bhikkhave bhikkhu dhammānaɱ na nisāmaka-jātiyo hoti,||<br />
					dhamma nisantiyā na vaṇṇa-vādī.|| ||</p>

					<p class="f4">Yam pi bhikkhave bhikkhu dhammānaɱ na nisāmaka-jātiyo hoti,||<br />
					dhamma nisantiyā na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhikkhave bhikkhu na paṭisallāno hoti,||<br />
					paṭisallānassa na vaṇṇa-vādī.|| ||</p>

					<p class="f4">Yam pi bhikkhave bhikkhu na paṭisallāno hoti,||<br />
					paṭisallānassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">11. Puna ca paraɱ bhikkhave bhikkhu sabrahma-cārīnaɱ na paṭisanthārako hoti,||<br />
					paṭisanthārakassa na vaṇṇa-vādī.|| ||</p>

					<p class="f4">Yam pi bhikkhave bhikkhu sabrahma-cārīnaɱ na paṭisanthārako hoti,||<br />
					paṭisanthārakassa na vaṇṇa-vādī,||<br />
					ayam pi dhammo na piyattāya||<br />
					na garuttāya||<br />
					na bhāvanāya||<br />
					na sāmaññāya||<br />
					na ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">12. Eva-rūpassa bhikkhave bhikkhuno kiñ cāpi evaɱ icchā uppajjeyya:|| ||</p>

					<p class="f4">'Aho vata maɱ sabrahma-cārī sakkareyyuɱ||<br />
					garukareyyuɱ||<br />
					māneyyuɱ||<br />
					pūjeyyun' ti.|| ||</p>

					<p class="f4">Atha kho naɱ sabrahma-cārī na c'eva sakkaronti,||<br />
					na garu-karonti,||<br />
					na mānenti,||<br />
					na pūjenti.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi'ssa bhikkhave viññū sabrahma-cārī te pāpake akusale dhamme appahīne samanupassanti.|| ||</p>

					<p class="ctr c">&#9632;</p>

					<p class="f4">13. Seyyathā pi, bhikkhave, assa-khaluŋkassa kiñ cāpi evaɱ icchā uppajjeyya:|| ||</p>

					<p class="f4">'Aho vata maɱ manussā ājānīya-ṭ-ṭhāne ṭhapeyyuɱ,||<br />
					ājānīyahe janañca bhojeyyuɱ,||<br />
					ājānīya-parimajjanañ ca parimajjeyyun' ti.|| ||</p>

					<p class="f4">Atha kho naɱ manussā na c'eva ājānīya-ṭ-ṭhāne ṭhapenti,||<br />
					na ca ājānīya-bhojanaɱ bhojenti,||<br />
					na ca ājānīya-parimajjanaɱ parimajjanti.|| ||</p>

					<p class="f4"><a id="pg167"><span class="f2 g"><b>[167]</b></span></a> Taɱ kissa hetu?|| ||</p>

					<p class="f4">Tathā hi'ssa bhikkhave viññū manussā tāni sāṭheyyāni,||<br />
					kūṭeyyāni jimbheyyāni vaŋkeyyāni appahīnāni samanupassanti.|| ||</p>

					<p class="ctr c">&#9632;</p>

					<p class="f4">Evam eva kho bhikkhave eva-rūpassa bhikkhuno kiñ cāpi evaɱ iccā uppajjeyya:|| ||</p>

					<p class="f4">'Aho vata maɱ sabrahma-cārī sakkareyyuɱ||<br />
					garukareyyuɱ||<br />
					māneyyuɱ||<br />
					pūjeyyun' ti.|| ||</p>

					<p class="f4">Atha kho naɱ sabrahma-cārī na c'eva sakkaronti,||<br />
					na garu-karonti,||<br />
					na mānenti,||<br />
					na pūjenti.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi'ssa bhikkhave viññū sabrahma-cārī te pāpake akusale dhamme appahīne samanupassanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">14. Idha pana bhikkhave bhikkhu na adhikaraṇiko hoti,||<br />
					adhikaraṇa-samathassa vaṇṇa-vādī.|| ||</p>

					<p class="f4">Yam pi bhikkhave bhikkhu na adhikaraṇiko hoti,||<br />
					adhikaraṇa-samathassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">15. Puna ca paraɱ bhikkhave bhikkhu sikkhākāmo hoti,||<br />
					sikkhā-samādānassa vaṇṇa-vādī.|| ||</p>

					<p class="f4">Yam pi bhikkhave bhikkhu sikkhākāmo hoti,||<br />
					sikkhā-samādānassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">16. Puna ca paraɱ bhikkhave bhikkhu appiccho hoti,||<br />
					icchā-vinayassa vaṇṇa-vādī.|| ||</p>

					<p class="f4">Yam pi bhikkhave bhikkhu appicchohoti hoti,||<br />
					icchā-vinayassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">17. Puna ca paraɱ bhikkhave bhikkhu akkodhano hoti,||<br />
					kodha-vinayassa vaṇṇa-vādī.|| ||</p>

					<p class="f4">Yam pi bhikkhave bhikkhu akkodhano hoti,||<br />
					kodha-vinayassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">18. Puna ca paraɱ bhikkhave bhikkhu amakkhī hoti,||<br />
					makkha-vinayassa vaṇṇa-vādī.|| ||</p>

					<p class="f4">Yam pi bhikkhave bhikkhu amakkhī hoti,||<br />
					makkha-vinayassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4"><a id="pg168"><span class="f2 g"><b>[168]</b></span></a> 19. Puna ca paraɱ bhikkhave bhikkhu asaṭho hoti,||<br />
					sāṭheyya vinayassa vaṇṇa-vādī.|| ||</p>

					<p class="f4">Yam pi bhikkhave bhikkhu asaṭho hoti,||<br />
					sāṭheyya-vinayassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">20. Puna ca paraɱ bhikkhave bhikkhu amāyāvī hoti,||<br />
					māyā-vinayassa vaṇṇa-vādī.|| ||</p>

					<p class="f4">Yam pi bhikkhave amāyāvī hoti,||<br />
					māyā-vinayassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">21. Puna ca paraɱ bhikkhave bhikkhu dhammānaɱ nisāmaka-jātiyo hoti,||<br />
					Dhamma-nisantiyā vaṇṇa-vādī.|| ||</p>

					<p class="f4">Yam pi bhikkhave bhikkhu dhammānaɱ nisāmaka-jātiyo hoti,||<br />
					Dhamma-nisantiyā vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">22. Puna ca paraɱ bhikkhave bhikkhu paṭisallīno hoti,||<br />
					paṭisallānassa vaṇṇa-vādī.|| ||</p>

					<p class="f4">Yam pi bhikkhave bhikkhu paṭisallīno hoti,||<br />
					paṭisallānassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">23. Puna ca paraɱ bhikkhave bhikkhu sabrahma-cārīnaɱ paṭisanthārako hoti,||<br />
					paṭisanthārakassa vaṇṇa-vādī.|| ||</p>

					<p class="f4">Yam pi bhikkhave bhikkhu paṭisanthārako hoti,||<br />
					paṭisanthārakassa vaṇṇa-vādī,||<br />
					ayam pi dhammo piyattāya||<br />
					garuttāya||<br />
					bhāvanāya||<br />
					sāmaññāya||<br />
					ekī-bhāvāya saŋvattati.|| ||</p>

					<p class="ctr c">&#9632;</p>

					<p class="f4">24. Eva-rūpassa bhikkhave bhikkhuno kiñ cāpi na evaɱ icchā uppajjeyya,|| ||</p>

					<p class="f4">"Aho vata maɱ sabrahma-cārī sakkareyyuɱ garukareyyuɱ, māneyyuɱ pūjeyyun' ti.|| ||</p>

					<p class="f4">Atha kho naɱ sabrahma-cārī sakkaronti,||<br />
					garu-karonti,||<br />
					mānenti,||<br />
					pūjenti.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi'ssa bhikkhave viññū sabrahma-cārī te pāpake akusale dhamme pahīne samanupassanti.|| ||</p>

					<p class="ctr c">&#9632;</p>

					<p class="f4">25. Seyyathā pi, bhikkhave, bhaddassa ass-ā-jānīyassa kiñ cāpi na evaɱ icchā uppajjeyya:|| ||</p>

					<p class="f4">"Aho vata maɱ manussā ājānīya-ṭ-ṭhāne ṭhapeyyuɱ ājānīya-bhojananañ ca bhojeyyuɱ,||<br />
					ājānīya-parimajjanañ ca parimajjeyyun' ti.|| ||</p>

					<p class="f4">Atha kho naɱ manussā ājānīya-ṭ-ṭhāne ṭhapenti,||<br />
					ājānīya-bhojanañ ca <a id="pg169"><span class="f2 g"><b>[169]</b></span></a> bhojentī,||<br />
					ājānīya-parimajjanañ ca parimajjanti.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi'ssa bhikkhave viññū manussā tāni sāṭheyyāni kūṭeyyāni jimheyyāni vaŋkeyyāni pahīnāni samanupassanti.|| ||</p>

					<p class="ctr c">&#9632;</p>

					<p class="f4">Evam eva kho bhikkhave eva-rūpassa bhikkhuno kiñ cāpi na evaɱ icchā uppajjeyya:|| ||</p>

					<p class="f4">"Aho vata maɱ sabrahma-cārī sakkareyyuɱ, garukareyyuɱ, māneyyuɱ, pūjeyyun' ti.|| ||</p>

					<p class="f4">Atha kho naɱ sabrahma-cārī sakkaronti,||<br />
					garu-karonti,||<br />
					mānenti,||<br />
					pūjenti.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi'ssa bhikkhave viññū sabrahma-cārī te pāpake akusale dhamme pahīne samanupassantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>