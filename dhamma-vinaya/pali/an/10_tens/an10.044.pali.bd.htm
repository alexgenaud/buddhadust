<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 44. The Buddha cautions those who are eager to criticize others that they should first examine themselves as to their competency to do so and then to set up within themselves the discipline to speak only in a timely manner, according to fact, gently, well said such as to inspire and profit, and with a friendly heart." />
<title>AN 10 44: Kusinara Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					V. Akkosa Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p44">Sutta 44</a></h4>

					<h1>Kusinārā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg79"><span class="f2 g"><b>[79]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.044.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kusinārāyaṃ viharati baliharaṇe vana-saṇḍe.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Codakena bhikkhave bhikkhunā paraṃ codetukāmena pañca dhamme ajjhattaṃ pacc'avekkhitvā pañca dhamme ajjhattaṃ upaṭṭha-petvā paro codetabbo.|| ||</p>

					<p class="ctr c">&#9632;</p>

					<p class="f4">Katame pañca dhammā ajjhattaṃ pacc'avekkhitabbā?|| ||</p>

					<p class="f4">3. Codakena bhikkhave bhikkhunā paraṃ codetukāmena evaṃ pacc'avekkhitabbaṃ:|| ||</p>

					<p class="f4">'Parisuddha-kāya-samā-cāro nu kho'mhi,||<br />
					parisuddhen'amhi kāya-samā-cārena samannāgato acchiddena appaṭimaṃsena,||<br />
					saṃvijjati nu kho me eso dhammo,||<br />
					udāhu no' ti?|| ||</p>

					<p class="f4">No ce bhikkhu parisuddha-kāya-samā-cāro hoti||<br />
					parisuddhena kāya-samā-cārena samannāgato acchiddena appaṭimaṃsena,||<br />
					tassa bhavanti vattāro:|| ||</p>

					<p class="f4">'Iṅgha tāva āyasmā kāyikaṃ sikkhassū' ti.|| ||</p>

					<p class="f4">Iti'ssa bhavanti vattāro.|| ||</p>

					<p class="ctr c">&#9632;</p>

					<p class="f4">4. Puna ca paraṃ bhikkhave codakena bhikkhunā paraṃ codetukāmena evaṃ pacc'avekkhitabbaṃ:|| ||</p>

					<p class="f4">'Parisuddha-vacī-samā-cāro nu kho'mhi, parisuddhen'amhi, vacī-samā-cārena samannāgato acchiddena appaṭimaṃsena,||<br />
					saṃvijjati nu kho me eso dhammo,||<br />
					udāhu no' ti?|| ||</p>

					<p class="f4">No ce bhikkhave bhikkhu parisuddha vacī-samā-cāro hoti,||<br />
					parisuddhena vacī-samā-cārena samannāgato acchiddena appaṭimaṃsena,||<br />
					tassa bhavanti vattāro:|| ||</p>

					<p class="f4">'Iṅgha tāva āyasmā vācasikaṃ sikkhassū' ti.|| ||</p>

					<p class="f4">Iti'ssa bhavanti vattāro.|| ||</p>

					<p class="ctr c">&#9632;</p>

					<p class="f4"><a id="pg80"><span class="f2 g"><b>[80]</b></span></a> 5. Puna ca paraṃ bhikkhave codakena bhikkhunā paraṃ codetukāmena evaṃ pacc'avekkhitabbaṃ:|| ||</p>

					<p class="f4">'Mettaṃ nu kho me cittaṃ pacc'upatthikaṃ sabrahma-cārīsu anāghātaṃ,||<br />
					saṃvijjati nu kho me eso dhammo,||<br />
					udāhu no' ti?|| ||</p>

					<p class="f4">No ce bhikkhave bhikkhuno mettaṃ cittaṃ pacc'upatthikaṃ hoti sabrahma-cārīsu anāghātaṃ,||<br />
					tassa bhavanti vattāro:|| ||</p>

					<p class="f4">'Iṅgha tāva āyasmā sabrahma-cārīsu mettaṃ cittaṃ pacc'upaṭṭhapehī' ti.|| ||</p>

					<p class="f4">Iti'ssa bhavanti vattāro.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave codakena bhikkhunā paraṃ codetukāmena evaṃ pacc'avekkhitabbaṃ:|| ||</p>

					<p class="f4">'Bahu-s-suto nu kho'mhi suta-dharo suta-sannī-cayo,||<br />
					ye te dhammā ādi-kalyāṇā,||<br />
					majjhe kalyāṇā,||<br />
					pariyosāna-kalyāṇā,||<br />
					sātthā sa-vyañjanā kevala-paripuṇṇaṃ parisuddhaṃ Brahma-cariyaṃ,<br />
					abhivadanti,||<br />
					tathā-rūpā me dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā,||<br />
					saṃvijjati nu kho me eso dhammo,||<br />
					udāhu no' ti?|| ||</p>

					<p class="f4">No ce bhikkhave bhikkhu bahu-s-suto hoti suta-dharo suta-sannī-cayo,||<br />
					ye te dhammā ādi-kalyāṇā,||<br />
					majjhe kalyāṇā,||<br />
					pariyosāna-kalyāṇā,||<br />
					sātthā sa-vyañjanā kevala-paripuṇṇaṃ parisuddhaṃ Brahma-cariyaṃ,||<br />
					abhivadanti,||<br />
					tathā-rūpāssa dhammā bahu-s-sutā honti dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Tassa bhavanti vattāro:|| ||</p>

					<p class="f4">'Iṅgha tāva āyasmā āgamaṃ pariyāpuṇassū' ti.|| ||</p>

					<p class="f4">Iti'ssa bhavanti vattāro.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave codakena bhikkhunā paraṃ codetukāmena evaṃ pacc'avekkhitabbaṃ:|| ||</p>

					<p class="f4">'Ubhayāni nu kho me Pātimokkhāni vitthārena svāgatāni honti,||<br />
					su-vibhattāni su-p-pavattīni su-vinicchitāni suttaso anubyañjanaso,||<br />
					saṃvijjati nu kho me eso dhammo,||<br />
					udāhu no' ti?|| ||</p>

					<p class="f4">No ce bhikkhave bhikkhuno ubhayāni Pātimokkhāni <a id="pg81"><span class="f2 g"><b>[81]</b></span></a> vitthārena svāgatāni honti su-vibhattāni su-p-pavattīni su-vinicchitāni suttaso anubyañjanaso,||<br />
					idaṃ pan'āyasmā:|| ||</p>

					<p class="f4">'Kattha vuttaṃ Bhagavatā' ti?|| ||</p>

					<p class="f4">Iti puṭṭho na sampāyati,||<br />
					tassa bhavanti vattāro:|| ||</p>

					<p class="f4">'Iṅgha tāva āyasmā vinayaṃ sikkhassū' ti.|| ||</p>

					<p class="f4">Iti'ssa bhavanti vattāro.|| ||</p>

					<p class="f4">Ime pañca dhammā ajjhattaṃ pacc'avekkhitabbā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Katame pañca dhammā ajjhattaṃ upaṭṭhapetabbā?|| ||</p>

					<p class="f4">9. 'Kālena vakkhāmi no akālena,||</p>

					<p class="ctr c">&#9632;</p>

					<p class="f4">bhūtena vakkhāmi no abhūtena,||</p>

					<p class="ctr c">&#9632;</p>

					<p class="f4">saṇhena vakkhāmi no pharusena,||</p>

					<p class="ctr c">&#9632;</p>

					<p class="f4">attha-saṃhitena vakkhāmi no anattha-saṃhitena,||</p>

					<p class="ctr c">&#9632;</p>

					<p class="f4">metta-citto vakkhāmi no dos'antaro' ti.|| ||</p>

					<p class="ctr c">&#9632;</p>

					<p class="f4">Ime pañca dhammā ajjhattaṃ upaṭṭhapetabbā.|| ||</p>

					<p class="f4">Codakena bhikkhave bhikkhunā ime pañca dhamme ajjhattaṃ pacc'avekkhitvā|| ||</p>

					<p class="f4">Ime pañca dhamme ajjhattaṃ upaṭṭha-petvā paro codetabbo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
