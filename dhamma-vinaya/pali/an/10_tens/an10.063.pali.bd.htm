<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 63. Gotama states that all those who attain the goal are possessed of or are certain about 'view'; some of those reach the goal here in the human state and some of them reach the goal after 'departure'." />
<title>AN 10 63: Niṭṭhaṅ-Gata Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					VII. Yamaka Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p63">Sutta 63</a></h4>

					<h1>Niṭṭhaṅ-Gata Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg119"><span class="f2 g"><b>[119]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.063.wood.pts.htm#p1">pts</a>][<a href="../../../../dhamma-vinaya/bd/an/10_tens/an10.063.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Ye keci bhikkhave mayi niṭṭhaṃ-gatā,||<br />
					sabbe te diṭṭhi-sampannā.|| ||</p>

					<p class="f4">Tesaṃ diṭṭhi-sampannānaṃ||<br />
					pañcannaṃ idha niṭṭhā,||<br />
					pañcannaṃ idha vihāya niṭṭhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamesaṃ pañcannaṃ idha niṭṭhā?|| ||</p>

					<p class="f4"><a id="pg120"><span class="f2 g"><b>[120]</b></span></a> 3. <b>[1]</b> Satta-k-khatt'uparamassa,|| ||</p>

					<p class="ctr c">&#9632;</p>

					<p class="f4"><b>[2]</b> kola-ṃ-kolassa,|| ||</p>

					<p class="ctr c">&#9632;</p>

					<p class="f4"><b>[3]</b> eka-bījissa,|| ||</p>

					<p class="ctr c">&#9632;</p>

					<p class="f4"><b>[4]</b> Sakad-āgāmissa,|| ||</p>

					<p class="ctr c">&#9632;</p>

					<p class="f4"><b>[5]</b> yo ca diṭṭhe'va dhamme arahā.|| ||</p>

					<p class="f4">Imesaṃ pañcannaṃ idha niṭṭhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Katamesaṃ pañcannaṃ idha vihāya niṭṭhā?|| ||</p>

					<p class="f4"><b>[1]</b> Antarā-parinibbāyissa,|| ||</p>

					<p class="ctr c">&#9632;</p>

					<p class="f4"><b>[2]</b> upahacca-parinibbāyissa,|| ||</p>

					<p class="ctr c">&#9632;</p>

					<p class="f4"><b>[3]</b> a-saṅkhāra-parinibbāyissa,|| ||</p>

					<p class="ctr c">&#9632;</p>

					<p class="f4"><b>[4]</b> sa-saṅkhāra-parinibbāyissa,|| ||</p>

					<p class="ctr c">&#9632;</p>

					<p class="f4"><b>[5]</b> uddhaṃ sotassa Akaniṭṭha-gāmino.|| ||</p>

					<p class="f4">Imesaṃ pañcannaṃ idha vihāya niṭṭhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ye keci bhikkhave mayi niṭṭhaṃ-gatā,||<br />
					sabbe te diṭṭhi-sampannā.|| ||</p>

					<p class="f4">Tesaṃ diṭṭhi-sampannānaṃ imesaṃ pañcannaṃ idha niṭṭhā,||<br />
					imesaṃ pañcannaṃ idha vihāya niṭṭhā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>