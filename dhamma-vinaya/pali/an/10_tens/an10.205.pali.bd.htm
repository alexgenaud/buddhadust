<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 205. Kamma of mind, speech and body of ten low sorts leads to rebrith in hell or as an animal of stealth and timmidity; kamma of ten high sorts leads to rebirth in the heavens or in a prominant human family." />
<title>AN 10 205: Saṃsappaniya-Pariyāya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XXI: Kara-Ja-Kāya-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p205">Sutta 205</a></h4>

					<h1>Saṃsappaniya-Pariyāya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg288"><span class="f2 g"><b>[288]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.205.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.216.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Saṃsappaniya-pariyāyaṃ vo bhikkhave dhamma-pariyāyaṃ desissāmi.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Katamo ca so bhikkhave saṃsappaniya-pariyāyo dhamma-pariyāyo?|| ||</p>

					<p class="f4">Kammassakā bhikkhave sattā||<br />
					kamma-dāyādā||<br />
					kamma-yoni||<br />
					kamma-bandhu||<br />
					kamma-paṭisaraṇā,||<br />
					yaṃ kammaṃ karonti kalyāṇaṃ vā||<br />
					pāpakaṃ vā||<br />
					tassa dāyadā bhavanti.|| ||</p>

					<p class="ctr c">&#9632;</p>

					<p class="f4"><a id="pg289"><span class="f2 g"><b>[289]</b></span></a> 3. Idha, bhikkhave, ekacco pāṇ-ā-tipātī hoti||<br />
					luddo lohitapāṇī hatapahate niviṭṭho adayā-panno sabba-pāṇabhūtesu.|| ||</p>

					<p class="f4">So saṃsappati kāyena,||<br />
					saṃsappati vācāya,||<br />
					saṃsappati manasā.|| ||</p>

					<p class="f4">Tassa jimhaṃ kāya-kammaṃ hoti,||<br />
					jimhaṃ vacī-kammaṃ,||<br />
					jimhaṃ mano-kammaṃ,||<br />
					jimhā gati,||<br />
					jimh'upapatti.|| ||</p>

					<p class="f4">Jimhagatikassa kho panāhaṃ bhikkhave jimhupapattikassa dvinnaṃ gatīnaṃ aññataraṃ gatiṃ vadāmi:||<br />
					ye vā ekanta dukkhā Nirayā,||<br />
					yā vā saṃsappajātikā tiracchāna-yoni.|| ||</p>

					<p class="ctr c">&#9632;</p>

					<p class="f4">Katamā ca sā bhikkhave saṃsappajātikā tiracchāna-yoni?|| ||</p>

					<p class="f4">Ahi vicchikā,||<br />
					satapadī,||<br />
					nakulā,||<br />
					biḷārā,||<br />
					mūsikā,||<br />
					ulūkā,||<br />
					ye vā pan'aññe pi keci tiracchāna-yonikā sattā manusse disvā saṃsappanti.|| ||</p>

					<p class="f4">Iti kho bhikkhave bhūtā bhūtassa upapatti hoti.|| ||</p>

					<p class="f4">Yaṃ karoti tena uppajjati,||<br />
					upapannam enaṃ phassā phusanti.|| ||</p>

					<p class="f4">Evaṃ ahaṃ bhikkhave kamma-dāyādā sattā ti vadāmi.|| ||</p>

					<p class="ctr c">&#9632;</p>

					<p class="f4">4. Idha pana bhikkhave ekacco adinn'ādāyī hoti yaṃ taṃ parassa para-citt'ūpakaraṇaṃ gāmagataṃ vā arañña-gataṃ va,||<br />
					taṃ adinnaṃ theyya-saṇkhātaṃ ādātā hoti,|| ||</p>

					<p class="ctr c">&#9632;</p>

					<p class="f4">Kāmesu micchā-cārī hoti,||<br />
					yā tā māturakkhitā piturakkhitā bhāturakkhitā bhagiṇirakkhitā ñātirakkhitā dhammarakkhitā sassāmikā saparidaṇḍā antamaso mālāgulaparikkhittā pi,||<br />
					tathā-rūpāsu cārittaṃ āpajjitā hoti.|| ||</p>

					<p class="ctr c">&#9632;</p>

					<p class="f4">Musā-vādī hoti,||<br />
					sabhāgato vā parisagato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho|| ||</p>

					<p class="f4">'Eh'ambho purisa yaṃ jānāsi,||<br />
					taṃ vadehī' ti.|| ||</p>

					<p class="f4">So ajānaṃ vā 'Āhaṃ jānāmī' ti,||<br />
					jānaṃ vā 'Āhaṃ 'na jānāmī' ti,||<br />
					apassaṃ vā 'Āhaṃ passāmī' ti,||<br />
					passaṃ vā 'Āhaṃ na passāmī' ti.|| ||</p>

					<p class="f4">Iti attahetu vā parahetu vā āmisa-kiñcikkha-hetu vā sampajānamusā bhāsitā hoti.|| ||</p>

					<p class="ctr c">&#9632;</p>

					<p class="f4">Pisunā-vāco hoti,||<br />
					ito sutvā amutra akkhātā imesaṃ bhedāya,||<br />
					amutra vā sutvā imesaṃ akkhātā amūsaṃ bhedāya.|| ||</p>

					<p class="f4">Iti samaggānaṃ vā bhettā bhinnānaṃ vā anuppadātā vaggārāmo vaggarato vagganandī vaggakaraṇiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusa-vāco hoti,||<br />
					yā sā vācā aṇḍakā kakkasā parakaṭukā parābhisajjanī kodha-sāmantā asamādhi-saṃvaṭṭanikā,||<br />
					tathā-rūpiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Samphappalāpī hoti,||<br />
					akāla-vādī abhūta-vādī anattha-vādī adhamma-vādī avinaya-vādī anidhāna-vatiṃ vācaṃ bhāsitā hoti||<br />
					akālena anapadesaṃ aparayantavatiṃ anattha-saṃhitaṃ.|| ||</p>

					<p class="ctr c">&#9632;</p>

					<p class="f4">Abhijjhālū hoti,||<br />
					yaṃ taṃ parassa para-citt'ūpakaraṇa taṃ abhijjhitā hoti|| ||</p>

					<p class="f4">'Aho vata yaṃ parassa,||<br />
					taṃ mama assā' ti.|| ||</p>

					<p class="ctr c">&#9632;</p>

					<p class="f4">Vyāpanna-citto hoti,||<br />
					padu-ṭ-ṭhamana-saṇkappo|| ||</p>

					<p class="f4">'Ime sattā haññantu vā bajjhantu vā ucchijjantu vā vinassantu vā mā vā ahesuṃ iti vā' ti.|| ||</p>

					<p class="ctr c">&#9632;</p>

					<p class="f4">Micchā-diṭṭhiko hoti,||<br />
					viparīta-dassano:|| ||</p>

					<p class="f4">'N'atthi dinnaṃ,||<br />
					n'atthi yiṭṭhaṃ,||<br />
					n'atthi hutaṃ,||<br />
					n'atthi sukaṭa-dukkaṭānaṃ kammānaṃ phalaṃ vipāko,||<br />
					n'atthi ayaṃ loko,||<br />
					n'atthi paro-loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā samm'aggatā sammā-paṭipannā,||<br />
					ye imañ ca lokaṃ parañ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="ctr c">&#9632;</p>

					<p class="f4">So saṃsappati kāyena,||<br />
					saṃsappati vācāya,||<br />
					saṃsappati manasā.|| ||</p>

					<p class="f4">Tassa jimhaṃ kāya-kammaṃ hoti,||<br />
					jimhaṃ vacī-kammaṃ,||<br />
					jimhaṃ mano-kammaṃ,||<br />
					jimhā gati,||<br />
					<a id="pg290"><span class="f2 g"><b>[290]</b></span></a> jimh'upapatti.|| ||</p>

					<p class="ctr c">&#9632;</p>

					<p class="f4">Jimhagatikassa kho panāhaṃ bhikkhave jimhupapattikassa dvinnaṃ gatīnaṃ aññataraṃ gatiṃ vadāmi:||<br />
					ye vā ekanta dukkhā Nirayā,||<br />
					yā vā saṃsappajātikā tiracchāna-yoni.|| ||</p>

					<p class="ctr c">&#9632;</p>

					<p class="f4">Katamā ca sā bhikkhave saṃsappajātikā tiracchāna-yoni?|| ||</p>

					<p class="f4">Ahi vicchikā,||<br />
					satapadī,||<br />
					nakulā,||<br />
					biḷārā,||<br />
					mūsikā,||<br />
					ulūkā,||<br />
					ye vā pan'aññe pi keci tiracchāna-yonikā sattā manusse disvā saṃsappanti.|| ||</p>

					<p class="f4">Iti kho bhikkhave bhūtā bhūtassa upapatti hoti.|| ||</p>

					<p class="f4">Yaṃ karoti tena uppajjati,||<br />
					upapannam enaṃ phassā phusanti.|| ||</p>

					<p class="f4">Evaṃ ahaṃ bhikkhave kamma-dāyādā sattā ti vadāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kammassakā bhikkhave sattā kamma-dāyādā kamma-yoni kamma-bandhu kamma-paṭisaraṇā,||<br />
					yaṃ kammaṃ karonti kalyāṇaṃ vā pāpakaṃ vā tassa dāyadā bhavanti.|| ||</p>

					<p class="ctr c">&#9632;</p>

					<p class="f4">5. Idha, bhikkhave, ekacco pāṇ-ā-tipātaṃ pahāya pāṇ-ā-tipātā paṭivirato hoti nihita-daṇḍo nihita-sattho lajjī dayā-panno sabba-pāṇabhūta hit-ā-nukampī viharati.|| ||</p>

					<p class="f4">So na saṃsappati kāyena,||<br />
					na saṃsappati vācāya||<br />
					na saṃsappati manasā.|| ||</p>

					<p class="f4">Tassa ujuṃ kāya kammaṃ hoti,||<br />
					ujuṃ vacī-kammaṃ,||<br />
					ujuṃ mano-kammaṃ,||<br />
					uju gati,||<br />
					uj'ūpapatti.|| ||</p>

					<p class="ctr c">&#9632;</p>

					<p class="f4">Ujugatikassa kho panāhaṃ bhikkhave ujūpapattikassa dvinnaṃ gatīnaṃ aññataraṃ gatiṃ vadāmi:||<br />
					ye vā ekanta-sukhā saggā,||<br />
					yāni vā pana tāni uccakulāni khattiya mahāsāḷakulāni vā||<br />
					brāhmaṇa mahāsāḷakulāni vā||<br />
					gahapati mahāsāḷakulāni vā||<br />
					aḍḍhāni maha-d-dhanāni mahā-bhogāni pahūta-jāta-rūpa-rajatāni pahūta vittūpakaraṇāni pahūta-dhana-dhaññāni.|| ||</p>

					<p class="f4">Iti kho bhikkhave bhūtā bhutassa upapatti hoti.|| ||</p>

					<p class="f4">Yaṃ karoti,||<br />
					tena uppajjati,||<br />
					upapannam enaṃ phassā phussanti.|| ||</p>

					<p class="f4">Evaṃ ahaṃ bhikkhave kamma-dāyādā sattā ti vadāmi.|| ||</p>

					<p class="ctr c">&#9632;</p>

					<p class="f4">Idha pana bhikkhave ekacco adinnādānaṃ pahāya adinn'ādānā paṭivirato hoti,||<br />
					yaṃ taṃ parassa paravittūpakaraṇaṃ gāmagataṃ vā arañña-gataṃ vā,||<br />
					na taṃ adinnaṃ theyya-saṇkhātaṃ ādātā hoti.|| ||</p>

					<p class="ctr c">&#9632;</p>

					<p class="f4">Kāmesu micchā-cāraṃ pahāya kāmesu micchā-cārā paṭivirato hoti.|| ||</p>

					<p class="f4">Yā tā māturakkhitā piturakkhitā bhāturakkhitā bhaginirakkhitā ñātirakkhitā dhammarakkhitā sassāmikā saparidaṇḍā antamaso mālāgulaparikkhittā pi,||<br />
					tathā-rūpāsu na cārittaṃ āpajjitā hoti.|| ||</p>

					<p class="ctr c">&#9632;</p>

					<p class="f4"><a id="pg291"><span class="f2 g"><b>[291]</b></span></a> Musā-vādaṃ pahāya musā-vādā paṭivirato hoti,||<br />
					sabhāgato vā||<br />
					parisagato vā||<br />
					ñātimajjhagato vā||<br />
					pūgamajjhagato vā||<br />
					rājakulamajjhagato vā||<br />
					abhinīto sakkhipuṭṭho:|| ||</p>

					<p class="f4">'Ehambho purisa yaṃ jānāsi,||<br />
					taṃ vadehī' ti.|| ||</p>

					<p class="f4">So ajānaṃ vā 'Āhaṃ na jānāmī' ti,||<br />
					jānaṃ vā 'Āhaṃ jānāmī' ti,||<br />
					apassaṃ vā 'Āhaṃ na passāmī' ti,||<br />
					passaṃ vā 'Āhaṃ passāmī' ti.|| ||</p>

					<p class="f4">Iti attahetu vā parahetu vā āmisa-kiñcikkha-hetu vā na sampajānamusā bhāsitā hoti.|| ||</p>

					<p class="ctr c">&#9632;</p>

					<p class="f4">Pisunā vācaṃ pahāya pisunāya vācāya paṭivirato hoti.|| ||</p>

					<p class="f4">Na ito sutvā amutra akkhātā imesaṃ bhedāya.|| ||</p>

					<p class="f4">Amutra vā sutvā na imesaṃ akkhātā amūsaṃ bhedāya.|| ||</p>

					<p class="f4">Iti bhinnānaṃ vā sandhātā sahitānaṃ vā anuppadātā samagg'ārāmo samaggarato samagganandī samaggakaraṇaṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusaṃ vācaṃ pahāya pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṃgamā porī bahu-jana-kantā bahu-jana-manāpā,||<br />
					tathā-rūpiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Sampha-p-palāpaṃ pahāya sampha-p-palāpā paṭivirato hoti,||<br />
					kālavādī bhūta-vādī atthavādī Dhamma-vādī vinayavādī nidhāna-vatiṃ vācaṃ bhāsitā hoti kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">Anabhijjhālū hoti,||<br />
					yaṃ taṃ parassa paravittūpakaraṇaṃ,||<br />
					taṃ anābhijjhitā hoti:|| ||</p>

					<p class="f4">'Aho vata yaṃ parassa taṃ mama assā' ti.|| ||</p>

					<p class="f4">Avyāpanna-citto hoti appa-duṭṭhamana-saṃkappo:|| ||</p>

					<p class="f4">'Ime sattā averā avyāpajjā anīghā sukhī attāṇaṃ pariharantu' ti.|| ||</p>

					<p class="ctr c">&#9632;</p>

					<p class="f4">Sammā-diṭṭhiko hoti aviparīta-dassano:|| ||</p>

					<p class="f4">'Atthi dinnaṃ,||<br />
					atthi yiṭṭhaṃ,||<br />
					atthi hutaṃ,||<br />
					atthi sukaṭa-dukkaṭānaṃ kammānaṃ phalaṃ vipāko,||<br />
					atthi ayaṃ lokā atthi paro loko,||<br />
					atthi mātā,||<br />
					atthi pitā,||<br />
					atthi satto opapātikā,||<br />
					atthi loke samaṇa-brāhmaṇā samm'aggatā sammā-paṭipannā,||<br />
					ye imaṃ ca lokaṃ parañ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="ctr c">&#9632;</p>

					<p class="f4">So na saṃsappati kāyena,||<br />
					na saṃsappati vācāya||<br />
					na saṃsappati manasā.|| ||</p>

					<p class="f4">Tassa ujuṃ kāya kammaṃ hoti,||<br />
					ujuṃ vacī-kammaṃ,||<br />
					ujuṃ mano-kammaṃ,||<br />
					uju gati,||<br />
					uj'ūpapatti.|| ||</p>

					<p class="f4">Ujugatikassa kho panāhaṃ bhikkhave ujūpapattikassa dvinnaṃ gatīnaṃ aññataraṃ gatiṃ vadāmi:||<br />
					ye vā ekanta-sukhā saggā,||<br />
					yāni vā pana tāni uccakulāni khattiya mahāsāḷakulāni vā||<br />
					brāhmaṇa mahāsāḷakulāni vā||<br />
					gahapati mahāsāḷakulāni vā||<br />
					aḍḍhāni maha-d-dhanāni mahā-bhogāni pahūta-jāta-rūpa-rajatāni pahūta vittūpakaraṇāni pahūta-dhana-dhaññāni.|| ||</p>

					<p class="f4">Iti kho bhikkhave bhūtā bhutassa upapatti hoti.|| ||</p>

					<p class="f4">Yaṃ karoti,||<br />
					tena uppajjati,||<br />
					upapannam enaṃ phassā phussanti.|| ||</p>

					<p class="f4">Evaṃ ahaṃ bhikkhave kamma-dāyādā sattā ti vadāmi.|| ||</p>

					<p class="f4">Kammassakā bhikkhave sattā kamma-dāyādā kamma-yoni kamma-bandhu kamma-paṭisaraṇā yaṃ kammaṃ karonti kalyāṇaṃ vā||<br />
					pāpakaṃ vā||<br />
					tassa dāyādā bhavanti.|| ||</p>

					<p class="f4">Ayaṃ kho so bhikkhave saṃsappaniya-pariyāyo dhamma pariyāyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>