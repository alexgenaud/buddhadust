<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 205. Kamma of mind, speech and body of ten low sorts leads to rebrith in hell or as an animal of stealth and timmidity; kamma of ten high sorts leads to rebirth in the heavens or in a prominant human family." />
<title>AN 10 205: Saɱsappaniya-Pariyāya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XXI: Kara-Ja-Kāya-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p205">Sutta 205</a></h4>

					<h1>Saɱsappaniya-Pariyāya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg288"><span class="f2 g"><b>[288]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.205.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.216.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Saɱsappaniya-pariyāyaɱ vo bhikkhave dhamma-pariyāyaɱ desissāmi.|| ||</p>

					<p class="f4">Taɱ suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Katamo ca so bhikkhave saɱsappaniya-pariyāyo dhamma-pariyāyo?|| ||</p>

					<p class="f4">Kammassakā bhikkhave sattā||<br />
					kamma-dāyādā||<br />
					kamma-yoni||<br />
					kamma-bandhu||<br />
					kamma-paṭisaraṇā,||<br />
					yaɱ kammaɱ karonti kalyāṇaɱ vā||<br />
					pāpakaɱ vā||<br />
					tassa dāyadā bhavanti.|| ||</p>

					<p class="ctr c">&#9632;</p>

					<p class="f4"><a id="pg289"><span class="f2 g"><b>[289]</b></span></a> 3. Idha, bhikkhave, ekacco pāṇāti-pātī hoti||<br />
					luddo lohitapāṇī hatapahate niviṭṭho adayā-panno sabba-pāṇabhūtesu.|| ||</p>

					<p class="f4">So saɱsappati kāyena,||<br />
					saɱsappati vācāya,||<br />
					saɱsappati manasā.|| ||</p>

					<p class="f4">Tassa jimhaɱ kāya-kammaɱ hoti,||<br />
					jimhaɱ vacī-kammaɱ,||<br />
					jimhaɱ mano-kammaɱ,||<br />
					jimhā gati,||<br />
					jimh'upapatti.|| ||</p>

					<p class="f4">Jimhagatikassa kho pan'āhaɱ bhikkhave jimhupapattikassa dvinnaɱ gatīnaɱ aññataraɱ gatiɱ vadāmi:||<br />
					ye vā ekanta dukkhā Nirayā,||<br />
					yā vā saɱsappajātikā tiracchāna-yoni.|| ||</p>

					<p class="ctr c">&#9632;</p>

					<p class="f4">Katamā ca sā bhikkhave saɱsappajātikā tiracchāna-yoni?|| ||</p>

					<p class="f4">Ahi vicchikā,||<br />
					satapadī,||<br />
					nakulā,||<br />
					biḷārā,||<br />
					mūsikā,||<br />
					ulūkā,||<br />
					ye vā pan'aññe pi keci tiracchāna-yonikā sattā manusse disvā saɱsappanti.|| ||</p>

					<p class="f4">Iti kho bhikkhave bhūtā bhūtassa upapatti hoti.|| ||</p>

					<p class="f4">Yaɱ karoti tena uppajjati,||<br />
					upapannam enaɱ phassā phusanti.|| ||</p>

					<p class="f4">Evaɱ ahaɱ bhikkhave kamma-dāyādā sattā ti vadāmi.|| ||</p>

					<p class="ctr c">&#9632;</p>

					<p class="f4">4. Idha pana bhikkhave ekacco adinn'ādāyī hoti yaɱ taɱ parassa para-citt'ūpakaraṇaɱ gāmagataɱ vā arañña-gataɱ va,||<br />
					taɱ adinnaɱ theyya-saŋkhātaɱ ādātā hoti,|| ||</p>

					<p class="ctr c">&#9632;</p>

					<p class="f4">Kāmesu micchā-cārī hoti,||<br />
					yā tā māturakkhitā piturakkhitā bhāturakkhitā bhagiṇirakkhitā ñātirakkhitā dhammarakkhitā sassāmikā saparidaṇḍā antamaso mālāgulaparikkhittā pi,||<br />
					tathā-rūpāsu cārittaɱ āpajjitā hoti.|| ||</p>

					<p class="ctr c">&#9632;</p>

					<p class="f4">Musā-vādī hoti,||<br />
					sabhāgato vā parisagato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho|| ||</p>

					<p class="f4">'Eh'ambho purisa yaɱ jānāsi,||<br />
					taɱ vadehī' ti.|| ||</p>

					<p class="f4">So ajānaɱ vā 'Āhaɱ jānāmī' ti,||<br />
					jānaɱ vā 'Āhaɱ 'na jānāmī' ti,||<br />
					apassaɱ vā 'Āhaɱ passāmī' ti,||<br />
					passaɱ vā 'Āhaɱ na passāmī' ti.|| ||</p>

					<p class="f4">Iti attahetu vā parahetu vā āmisa-kiñcikkha-hetu vā sampajānamusā bhāsitā hoti.|| ||</p>

					<p class="ctr c">&#9632;</p>

					<p class="f4">Pisunā-vāco hoti,||<br />
					ito sutvā amutra akkhātā imesaɱ bhedāya,||<br />
					amutra vā sutvā imesaɱ akkhātā amūsaɱ bhedāya.|| ||</p>

					<p class="f4">Iti samaggānaɱ vā bhettā bhinnānaɱ vā anuppadātā vaggārāmo vaggarato vagganandī vaggakaraṇiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusa-vāco hoti,||<br />
					yā sā vācā aṇḍakā kakkasā parakaṭukā parābhisajjanī kodhasāmantā asamādhi-saŋvatta-nikā,||<br />
					tathā-rūpiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Samphappalāpī hoti,||<br />
					akāla-vādī abhūta-vādī anattha-vādī adhamma-vādī avinaya-vādī anidhāna-vatiɱ vācaɱ bhāsitā hoti||<br />
					akālena anapadesaɱ aparayantavatiɱ anattha-saɱhitaɱ.|| ||</p>

					<p class="ctr c">&#9632;</p>

					<p class="f4">Abhijjhālū hoti,||<br />
					yaɱ taɱ parassa para-citt'ūpakaraṇa taɱ abhijjhitā hoti|| ||</p>

					<p class="f4">'Aho vata yaɱ parassa,||<br />
					taɱ mama assā' ti.|| ||</p>

					<p class="ctr c">&#9632;</p>

					<p class="f4">Vyāpanna-citto hoti,||<br />
					padu-ṭ-ṭhamana-saŋkappo|| ||</p>

					<p class="f4">'Ime sattā haññantu vā bajjhantu vā ucchijjantu vā vinassantu vā mā vā ahesuɱ iti vā' ti.|| ||</p>

					<p class="ctr c">&#9632;</p>

					<p class="f4">Micchā-diṭṭhiko hoti,||<br />
					viparīta-dassano:|| ||</p>

					<p class="f4">'N'atthi dinnaɱ,||<br />
					n'atthi yiṭṭhaɱ,||<br />
					n'atthi hutaɱ,||<br />
					n'atthi sukaṭa-dukkaṭānaɱ kammānaɱ phalaɱ vipāko,||<br />
					n'atthi ayaɱ loko,||<br />
					n'atthi paro-loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā sammaggatā sammā-paṭipannā,||<br />
					ye imañ ca lokaɱ parañ ca lokaɱ sayaɱ abhiññā sacchi-katvā pavedentī' ti.|| ||</p>

					<p class="ctr c">&#9632;</p>

					<p class="f4">So saɱsappati kāyena,||<br />
					saɱsappati vācāya,||<br />
					saɱsappati manasā.|| ||</p>

					<p class="f4">Tassa jimhaɱ kāya-kammaɱ hoti,||<br />
					jimhaɱ vacī-kammaɱ,||<br />
					jimhaɱ mano-kammaɱ,||<br />
					jimhā gati,||<br />
					<a id="pg290"><span class="f2 g"><b>[290]</b></span></a> jimh'upapatti.|| ||</p>

					<p class="ctr c">&#9632;</p>

					<p class="f4">Jimhagatikassa kho pan'āhaɱ bhikkhave jimhupapattikassa dvinnaɱ gatīnaɱ aññataraɱ gatiɱ vadāmi:||<br />
					ye vā ekanta dukkhā Nirayā,||<br />
					yā vā saɱsappajātikā tiracchāna-yoni.|| ||</p>

					<p class="ctr c">&#9632;</p>

					<p class="f4">Katamā ca sā bhikkhave saɱsappajātikā tiracchāna-yoni?|| ||</p>

					<p class="f4">Ahi vicchikā,||<br />
					satapadī,||<br />
					nakulā,||<br />
					biḷārā,||<br />
					mūsikā,||<br />
					ulūkā,||<br />
					ye vā pan'aññe pi keci tiracchāna-yonikā sattā manusse disvā saɱsappanti.|| ||</p>

					<p class="f4">Iti kho bhikkhave bhūtā bhūtassa upapatti hoti.|| ||</p>

					<p class="f4">Yaɱ karoti tena uppajjati,||<br />
					upapannam enaɱ phassā phusanti.|| ||</p>

					<p class="f4">Evaɱ ahaɱ bhikkhave kamma-dāyādā sattā ti vadāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kammassakā bhikkhave sattā kamma-dāyādā kamma-yoni kamma-bandhu kamma-paṭisaraṇā,||<br />
					yaɱ kammaɱ karonti kalyāṇaɱ vā pāpakaɱ vā tassa dāyadā bhavanti.|| ||</p>

					<p class="ctr c">&#9632;</p>

					<p class="f4">5. Idha, bhikkhave, ekacco pāṇāti-pātaɱ pahāya pāṇāti-pātā paṭivirato hoti nihita-daṇḍo nihita-sattho lajjī dayā-panno sabba-pāṇabhūta hit-ā-nukampī viharati.|| ||</p>

					<p class="f4">So na saɱsappati kāyena,||<br />
					na saɱsappati vācāya||<br />
					na saɱsappati manasā.|| ||</p>

					<p class="f4">Tassa ujuɱ kāya kammaɱ hoti,||<br />
					ujuɱ vacī-kammaɱ,||<br />
					ujuɱ mano-kammaɱ,||<br />
					uju gati,||<br />
					uj'ūpapatti.|| ||</p>

					<p class="ctr c">&#9632;</p>

					<p class="f4">Ujugatikassa kho pan'āhaɱ bhikkhave ujūpapattikassa dvinnaɱ gatīnaɱ aññataraɱ gatiɱ vadāmi:||<br />
					ye vā ekanta-sukhā saggā,||<br />
					yāni vā pana tāni uccakulāni khattiya mahāsāḷakulāni vā||<br />
					brāhmaṇa mahāsāḷakulāni vā||<br />
					gahapati mahāsāḷakulāni vā||<br />
					aḍḍhāni maha-d-dhanāni mahā-bhogāni pahūta-jāta-rūpa-rajatāni pahūta vittūpakaraṇāni pahūta-dhana-dhaññāni.|| ||</p>

					<p class="f4">Iti kho bhikkhave bhūtā bhutassa upapatti hoti.|| ||</p>

					<p class="f4">Yaɱ karoti,||<br />
					tena uppajjati,||<br />
					upapannam enaɱ phassā phussanti.|| ||</p>

					<p class="f4">Evaɱ ahaɱ bhikkhave kamma-dāyādā sattā ti vadāmi.|| ||</p>

					<p class="ctr c">&#9632;</p>

					<p class="f4">Idha pana bhikkhave ekacco adinn'ādānaɱ pahāya adinn'ādānā paṭivirato hoti,||<br />
					yaɱ taɱ parassa paravittūpakaraṇaɱ gāmagataɱ vā arañña-gataɱ vā,||<br />
					na taɱ adinnaɱ theyya-saŋkhātaɱ ādātā hoti.|| ||</p>

					<p class="ctr c">&#9632;</p>

					<p class="f4">Kāmesu micchā-cāraɱ pahāya kāmesu micchā-cārā paṭivirato hoti.|| ||</p>

					<p class="f4">Yā tā māturakkhitā piturakkhitā bhāturakkhitā bhaginirakkhitā ñātirakkhitā dhammarakkhitā sassāmikā saparidaṇḍā antamaso mālāgulaparikkhittā pi,||<br />
					tathā-rūpāsu na cārittaɱ āpajjitā hoti.|| ||</p>

					<p class="ctr c">&#9632;</p>

					<p class="f4"><a id="pg291"><span class="f2 g"><b>[291]</b></span></a> Musā-vādaɱ pahāya musā-vādā paṭivirato hoti,||<br />
					sabhāgato vā||<br />
					parisagato vā||<br />
					ñātimajjhagato vā||<br />
					pūgamajjhagato vā||<br />
					rājakulamajjhagato vā||<br />
					abhinīto sakkhipuṭṭho:|| ||</p>

					<p class="f4">'Ehambho purisa yaɱ jānāsi,||<br />
					taɱ vadehī' ti.|| ||</p>

					<p class="f4">So ajānaɱ vā 'Āhaɱ na jānāmī' ti,||<br />
					jānaɱ vā 'Āhaɱ jānāmī' ti,||<br />
					apassaɱ vā 'Āhaɱ na passāmī' ti,||<br />
					passaɱ vā 'Āhaɱ passāmī' ti.|| ||</p>

					<p class="f4">Iti attahetu vā parahetu vā āmisa-kiñcikkha-hetu vā na sampajānamusā bhāsitā hoti.|| ||</p>

					<p class="ctr c">&#9632;</p>

					<p class="f4">Pisunā vācaɱ pahāya pisunāya vācāya paṭivirato hoti.|| ||</p>

					<p class="f4">Na ito sutvā amutra akkhātā imesaɱ bhedāya.|| ||</p>

					<p class="f4">Amutra vā sutvā na imesaɱ akkhātā amūsaɱ bhedāya.|| ||</p>

					<p class="f4">Iti bhinnānaɱ vā sandhātā sahitānaɱ vā anuppadātā samagg'ārāmo samaggarato samagganandī samaggakaraṇaɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusaɱ vācaɱ pahāya pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaŋgamā porī bahu-jana-kantā bahu-jana-manāpā,||<br />
					tathā-rūpiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Sampha-p-palāpaɱ pahāya samphappalāpā paṭivirato hoti,||<br />
					kālavādī bhūta-vādī atthavādī Dhamma-vādī vinayavādī nidhāna-vatiɱ vācaɱ bhāsitā hoti kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">Anabhijjhālū hoti,||<br />
					yaɱ taɱ parassa paravittūpakaraṇaɱ,||<br />
					taɱ anābhijjhitā hoti:|| ||</p>

					<p class="f4">'Aho vata yaɱ parassa taɱ mama assā' ti.|| ||</p>

					<p class="f4">Avyāpanna-citto hoti appa-duṭṭhamana-saɱkappo:|| ||</p>

					<p class="f4">'Ime sattā averā avyāpajjā anīghā sukhī attānaɱ pariharantu' ti.|| ||</p>

					<p class="ctr c">&#9632;</p>

					<p class="f4">Sammā-diṭṭhiko hoti aviparīta-dassano:|| ||</p>

					<p class="f4">'Atthi dinnaɱ,||<br />
					atthi yiṭṭhaɱ,||<br />
					atthi hutaɱ,||<br />
					atthi sukaṭa-dukkaṭānaɱ kammānaɱ phalaɱ vipāko,||<br />
					atthi ayaɱ lokā atthi paro loko,||<br />
					atthi mātā,||<br />
					atthi pitā,||<br />
					atthi satto opapātikā,||<br />
					atthi loke samaṇa-brāhmaṇā sammaggatā sammā-paṭipannā,||<br />
					ye imaɱ ca lokaɱ parañ ca lokaɱ sayaɱ abhiññā sacchi-katvā pavedentī' ti.|| ||</p>

					<p class="ctr c">&#9632;</p>

					<p class="f4">So na saɱsappati kāyena,||<br />
					na saɱsappati vācāya||<br />
					na saɱsappati manasā.|| ||</p>

					<p class="f4">Tassa ujuɱ kāya kammaɱ hoti,||<br />
					ujuɱ vacī-kammaɱ,||<br />
					ujuɱ mano-kammaɱ,||<br />
					uju gati,||<br />
					uj'ūpapatti.|| ||</p>

					<p class="f4">Ujugatikassa kho pan'āhaɱ bhikkhave ujūpapattikassa dvinnaɱ gatīnaɱ aññataraɱ gatiɱ vadāmi:||<br />
					ye vā ekanta-sukhā saggā,||<br />
					yāni vā pana tāni uccakulāni khattiya mahāsāḷakulāni vā||<br />
					brāhmaṇa mahāsāḷakulāni vā||<br />
					gahapati mahāsāḷakulāni vā||<br />
					aḍḍhāni maha-d-dhanāni mahā-bhogāni pahūta-jāta-rūpa-rajatāni pahūta vittūpakaraṇāni pahūta-dhana-dhaññāni.|| ||</p>

					<p class="f4">Iti kho bhikkhave bhūtā bhutassa upapatti hoti.|| ||</p>

					<p class="f4">Yaɱ karoti,||<br />
					tena uppajjati,||<br />
					upapannam enaɱ phassā phussanti.|| ||</p>

					<p class="f4">Evaɱ ahaɱ bhikkhave kamma-dāyādā sattā ti vadāmi.|| ||</p>

					<p class="f4">Kammassakā bhikkhave sattā kamma-dāyādā kamma-yoni kamma-bandhu kamma-paṭisaraṇā yaɱ kammaɱ karonti kalyāṇaɱ vā||<br />
					pāpakaɱ vā||<br />
					tassa dāyādā bhavanti.|| ||</p>

					<p class="f4">Ayaɱ kho so bhikkhave saɱsappaniya-pariyāyo dhamma pariyāyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>