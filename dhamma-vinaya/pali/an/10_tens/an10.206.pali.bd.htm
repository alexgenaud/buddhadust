<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Tens, Sutta 6. The Buddha speaks to the issue of the need to understand one's past deeds before one is able to attain Arahantship. He suggests development of the heart of friendliness, sympathy, empathy and detachment." />
<title>AN 10 206: Paṭhama Sañcetanika Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XXI. Karajakāya Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p206">Sutta 206</a></h4>

					<h1>Paṭhama Sañcetanika Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.206.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.217.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">"Nāhaɱ bhikkhave sañcetanikānaɱ kammānaɱ katānaɱ upacitānaɱ appaṭisaɱviditvā vyantībhāvaɱ vadāmi,||<br />
					tañ ca kho diṭṭhe'va dhamme upapajjaɱ vā apare vā pariyāye.|| ||</p>

					<p class="f4">Na tve vāhaɱ bhikkhave sañcetanikānaɱ kammānaɱ katānaɱ upacitānaɱ appaṭisaɱviditvā dukkhass'antakiriyaɱ vadāmi.|| ||</p>

					<p class="f4">Tatra, bhikkhave, tividhā kāya-kammanta sandosavyāpatti akusala-sañcetanikā dukkh'udrayā dukkha-vipākā hoti.|| ||</p>

					<p class="f4">Catubbidhā vacī-kammanta sandosavyāpatti akusala-sañcetanikā dukkh'udrayā dukkha-vipākā hoti.|| ||</p>

					<p class="f4">Tividhā mano-kammanta sandosavyāpatti akusala-sañcetanikā dukkh'udrayā dukkha vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca bhikkhave tividhā kāya-kammanta sandosavyāpatti akusala-sañcetanikā dukkh'udrayā dukkha-vipākā hoti?|| ||</p>

					<p class="f4">Idha, bhikkhave, ekacco pāṇāti-pātī hoti luddo lohitapāṇī hatapahate niviṭṭho adayā-panno sabba-pāṇabhūtesu.|| ||</p>

					<p class="ctr c">&#9632;</p>

					<p class="f4">Adinn'ādāyī hoti.|| ||</p>

					<p class="f4">Yaɱ taɱ parassa paravittūpakaraṇaɱ gāmagataɱ vā arañña-gataɱ vā adinnaɱ theyya saŋkhātaɱ ādātā hoti.|| ||</p>

					<p class="ctr c">&#9632;</p>

					<p class="f4">Kāmesu micchā-cārī hoti,||<br />
					yā tā māturakkhitā||<br />
					piturakkhitā||<br />
					bhāturakkhitā bhaginīrakkhitā||<br />
					ñātirakkhitā||<br />
					gottarakkhitā||<br />
					dhammarakkhitā||<br />
					sassāmikā saparidaṇḍā antamaso mālā guṇaparikkhittā pi,||<br />
					tathā rūpāsu cārittaɱ āpajjitā hoti.|| ||</p>

					<p class="f4">Evaɱ kho bhikkhave tividhā kāya kammanta sandosavyāpatti akusala-sañcetanikā dukkh'udrayā dukkakhavipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg293"><span class="f2 g"><b>[293]</b></span></a> 3. Kathañ ca bhikkhave catubbidhā vacī-kammanta sandosavyāpatti akusala-sañcetanikā dukkh'udrayā dukkha vipākā hoti?|| ||</p>

					<p class="f4">Idha, bhikkhave, ekacco musā-vādī hoti,||<br />
					sabhāgato vā parisagato vā ñātimajjhagato vā pūgamajjhagato vā rājakula majjhagato vā abhinīto sakkhipuṭṭho|| ||</p>

					<p class="f4">'Eh'ambho purisa, yaɱ jānāsi, taɱ vadehī' ti.|| ||</p>

					<p class="f4">So ajānaɱ vā 'Āhaɱ jānāmī' ti.|| ||</p>

					<p class="f4">Jānaɱ vā 'Āhaɱ na jānāmi' ti.|| ||</p>

					<p class="f4">Apassaɱ vā 'Āhaɱ passāmī' ti.|| ||</p>

					<p class="f4">Passaɱ vā 'Āhaɱ na passāmī' ti.|| ||</p>

					<p class="f4">Iti attahetu vā parahetu vā āmisa kiñcikkhahetu vā sampajāna musābhāsitā hoti.|| ||</p>

					<p class="ctr c">&#9632;</p>

					<p class="f4">Pisuna-vāco hoti ito sutvā amutra akkhātā imesaɱ bhedāya,||<br />
					amutra vā sutvā imesaɱ akkhātā amūsaɱ bhedāya.|| ||</p>

					<p class="f4">Iti samaggānaɱ vā bhettā,||<br />
					bhinnānaɱ vā anuppadātā vaggārāmo vaggarato vagganandi vaggakaraṇiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusa-vāco hoti,||<br />
					yā sā vācā aṇḍakā kakkasā parakaṭukā parābhisajjanī kodhasāmantā asamādhi-saŋvatta-nikā,||<br />
					tathā-rūpiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Samphappalāpī hoti,||<br />
					akāla-vādī abhūta-vādī anattha-vādī adhamma-vādī avinaya-vādi,||<br />
					anidhāna-vatiɱ vācaɱ bhāsitā hoti akālena anapadesaɱ apariyanta-vatiɱ anattha-saɱhitaɱ.|| ||</p>

					<p class="f4">Evaɱ kho bhikkhave catubbidhā vacī-kammanta sandosa vyāpatti akusala-sañcetanikā dukkh'udrayā dukkha-vipākā hoti.|| ||</p>

					<p class="ctr c">&#9632;</p>

					<p class="f4">4. Kathañ ca bhikkhave tividhā mano-kammanta sandosavyāpatti akusala-sañcetanikā dukkh'udrayā dukkha-vipākā hoti?|| ||</p>

					<p class="ctr c">&#9632;</p>

					<p class="f4">Idha, bhikkhave, ekacco abhijjhālū hoti,||<br />
					yaɱ taɱ parassa paravittūpakaraṇaɱ taɱ abhijjhitā hoti:|| ||</p>

					<p class="f4">'Aho vata yaɱ parassa,||<br />
					taɱ mama assā' ti.|| ||</p>

					<p class="ctr c">&#9632;</p>

					<p class="f4">Vyāpanna-citto hoti paduṭṭhamana-saɱkappo|| ||</p>

					<p class="f4">'Ime sattā haññantu vā bajjhantu vā ucchijjantu vā vinassantu vā mā vā ahesuɱ iti vā' ti.|| ||</p>

					<p class="ctr c">&#9632;</p>

					<p class="f4">Micchā-diṭṭhiko hoti viparīta-dassano:|| ||</p>

					<p class="f4">'N'atthi dinnaɱ,||<br />
					n'atthi yiṭṭhaɱ,||<br />
					n'atthi hutaɱ,||<br />
					n'atthi sukaṭa-dukkaṭānaɱ kammānaɱ phalaɱ vipāko,||<br />
					n'atthi ayaɱ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					<a id="pg294"><span class="f2 g"><b>[294]</b></span></a> n'atthi loke samaṇa-brāhmaṇā samaggatā,||<br />
					sammā paṭi-pannā,||<br />
					ye imañ ca lokaɱ parañ ca lokaɱ sayaɱ abhiññā sacchi-katvā pavedentī' ti.|| ||</p>

					<p class="f4">Evaɱ kho bhikkhave tividhā mano-kammanta sandosavyāpatti akusala-sañcetanikā dukkh'udrayā dukkha-vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Tividha kāya-kammanta sandosavyāpatti akusala-sañcetanikā-hetu vā bhikkhave,||<br />
					sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjanti.|| ||</p>

					<p class="f4">Catubbidha vacī-kammanta sandosavyāpatti akusala-sañcetanikā-hetu vā bhikkhave,||<br />
					sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjanti.|| ||</p>

					<p class="f4">Tividha mano-kammanta sandosavyāpatti akusala-sañcetanikā-hetu vā bhikkhave,||<br />
					sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjanti.|| ||</p>

					<p class="ctr c">&#9632;</p>

					<p class="f4">6. Seyyathā pi, bhikkhave, apaṇṇako maṇi uddhaɱ khitto yena yen'eva patiṭṭhāti,||<br />
					suppati-ṭ-ṭhitaɱ yeva patiṭṭhāti.|| ||</p>

					<p class="f4">Evam eva kho, bhikkhave, tividha kāya-kammanta sandosavyāpatti akusala-sañcetanikā-hetu vā sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjanti.|| ||</p>

					<p class="f4">Catubbidha vacī-kammanta sando savyāpatti akusala-sañcetanikā-hetu vā sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjanti.|| ||</p>

					<p class="f4">Tividha mano-kammanta sandosavyāpatti akusala-sañcetanikā-hetu vā sattā kāyassa bhedā param maraṇā apāyaɱ duggatiɱ Nirayaɱ upapajjanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Nāhaɱ bhikkhave sañcetanikānaɱ kammānaɱ katānaɱ upacitānaɱ appaṭisaɱviditvā vyantībhāvaɱ vadāmi,||<br />
					tañ ca kho diṭṭhe'va dhamme upapajje vā apare vā pariyāye.|| ||</p>

					<p class="f4">Na tvevāhaɱ bhikkhave sañcetanikānaɱ kammānaɱ katānaɱ upacitānaɱ appaṭisaɱviditvā dukkhass'antakiriyaɱ vadāmi.|| ||</p>

					<p class="f4">Tatra, bhikkhave, tividhā kāya-kammanta-sampatti kusala-sañcetanikā sukhudrayā sukha-vipākā hoti,||<br />
					catubbidhā vacī-kammanta-sampatti kusala-sañcetanikā sukhudrayā sukha-vipākā hoti,||<br />
					tividhā mano-kammanta-sam- <a id="pg295"><span class="f2 g"><b>[295]</b></span></a> patti kusala-sañcetanikā sukhudrayā sukha-vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Kathañ ca bhikkhave tividhā kāya-kammanta-sampatti kusala-sañcetanikā sukhudrayā sukha-vipākā hoti?|| ||</p>

					<p class="f4">Idha, bhikkhave, ekacco pāṇāti-pātaɱ pahāya pāṇāti-pātā paṭivirato hoti,||<br />
					nihita-daṇḍo nihita-sattho,||<br />
					lajjī dayā-panno sabba-pāṇa-bhūtahitānukampī viharati.|| ||</p>

					<p class="ctr c">&#9632;</p>

					<p class="f4">Adinn'ādānaɱ pahāya adinn'ādānā paṭivirato hoti,||<br />
					yaɱ taɱ parassa paravittūpakaraṇaɱ gāmagataɱ vā arañña-gataɱ vā,||<br />
					na taɱ adinnaɱ theyya-saŋkhātaɱ ādātā hoti.|| ||</p>

					<p class="ctr c">&#9632;</p>

					<p class="f4">Kāmesu micchā-cāraɱ pahāya kāmesu micchā-cārā paṭivirato hoti,||<br />
					yā tā māturakkhitā,||<br />
					piturakkhitā,||<br />
					mātā-piturakkhitā,||<br />
					bhāturakkhitā bhaginirakkhitā,||<br />
					ñātirakkhitā,||<br />
					gottarakkhitā,||<br />
					dhammarakkhitā,||<br />
					sassāmikā saparidaṇḍā antamaso mālāgula parikkhittā pi,||<br />
					tathā-rūpāsu na cārittaɱ āpajjitā hoti.|| ||</p>

					<p class="f4">Evaɱ kho bhikkhave tividhā kāya-kammanta-sampatti kusala-sañcetanikā sukhudrayā sukha-vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Kathañ ca bhikkhave catubbidhā vacī-kammanta-sampatti kusala-sañcetanikā sukhudrayā sukha vipākā hoti?|| ||</p>

					<p class="f4">Idha, bhikkhave, ekacco musā-vādaɱ pahāya musā-vādā paṭivirato hoti sabhāgato vā||<br />
					parisagato vā||<br />
					ñātimajjhagato vā||<br />
					pūgamajjhagato vā||<br />
					rājakula majjhagato vā||<br />
					abhinīto sakkhipuṭṭho:|| ||</p>

					<p class="f4">'Eh'ambho purisa,||<br />
					yaɱ jānāhi,||<br />
					taɱ vadehī' ti.|| ||</p>

					<p class="f4">So ajānaɱ vā: 'Āhaɱ na jānāmī' ti.|| ||</p>

					<p class="f4">Jānaɱ vā, 'Āhaɱ jānāmī' ti.|| ||</p>

					<p class="f4">Apassaɱ vā, 'Āhaɱ na passāmī' ti.|| ||</p>

					<p class="f4">Passaɱ vā, 'Āhaɱ passāmī' ti.|| ||</p>

					<p class="f4">Iti attahetu vā parahetu vā āmisa-kiñcikkha-hetu vā na sampajāna musā bhāsitā hoti.|| ||</p>

					<p class="ctr c">&#9632;</p>

					<p class="f4">Pisunaɱ vācaɱ pahāya pisunāya vācāya paṭivirato hoti.|| ||</p>

					<p class="f4">Na ito sutvā amutra akkhātā imesaɱ bhedāya,||<br />
					amutra vā sutvā na imesaɱ akkhātā amūsaɱ bhedāya,||<br />
					iti bhinnānaɱ vā <a id="pg296"><span class="f2 g"><b>[296]</b></span></a> sandhātā sahitānaɱ vā anuppadātā samagg'ārāmo samagga-rato samagga-nandī samagga-karaṇiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusaɱ vācaɱ pahāya pharusāya vācāya paṭivirato hoti.|| ||</p>

					<p class="f4">Yā sā vācā neḷā kaṇṇa sukhā pemaṇīyā hadayaŋgamā porī bahu-jana-kantā bahu-jana manāpā,||<br />
					tathā-rūpiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Sampha-p-palāpaɱ pahāya samphappalāpā paṭivirato hoti.|| ||</p>

					<p class="f4">Kālavādī bhūta-vādī attha-vādī dhamma-vādī vinaya-vādī nidhāna-vatiɱ vācaɱ bhāsitā hoti,||<br />
					kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">Evaɱ kho bhikkhave catubbidhā vacī-kammantasampatti kusala-sañcetanikā sukhudrayā sukha-vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Kathañ ca bhikkhave tividhā mano-kammanta-sampatti kusala-sañcetanikā sukhudrayā sukha-vipākā hoti?|| ||</p>

					<p class="f4">Idha, bhikkhave, ekacco anabhijjhālū hoti,||<br />
					yaɱ taɱ parassa para-citt'ūpakaraṇaɱ,||<br />
					taɱ anabhijjhitā hoti:|| ||</p>

					<p class="f4">'Aho vata yaɱ parassa,||<br />
					taɱ mama assā' ti.|| ||</p>

					<p class="ctr c">&#9632;</p>

					<p class="f4">Avyāpanna-citto hoti appadu-ṭ-ṭhamana-saŋkappo:|| ||</p>

					<p class="f4">'Ime sattā averā hontu avyāpajjā anīghā sukhī attānaɱ pariharantu' ti.|| ||</p>

					<p class="ctr c">&#9632;</p>

					<p class="f4">Sammā diṭṭhiko hoti aviparīta-dassano:|| ||</p>

					<p class="f4">'Atthi dinnaɱ||<br />
					atthi yiṭṭhaɱ,||<br />
					atthi hutaɱ,||<br />
					atthi sukaṭa dukkaṭānaɱ kammānaɱ phalaɱ vipāko,||<br />
					atthi ayaɱ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmaṇā sammaggatā,||<br />
					sammā paṭi-pannā,||<br />
					yo imañ ca lokaɱ parañca lokaɱ sayaɱ abhiññā sacchi-katvā pavedentī' ti.|| ||</p>

					<p class="f4">Evaɱ kho bhikkhave tividhā mano-kammanta-sampatti kusala-sañcetanikā sukhudrayā sukha-vipākā hoti.|| ||</p>

					<p class="ctr c">&#9632;</p>

					<p class="f4">11. Tividha-kāya-kammanta-sampatti kusala-sañcetanikā-hetu vā bhikkhave sattā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4">Catubbidha vacī-kammanta-sampatti kusala-sañcetanikā-hetu vā bhikkhave sattā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4">Tividha mano-kammanta-sampatti kusala-sañcetanikā-hetu vā bhikkhave sattā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="ctr c">&#9632;</p>

					<p class="f4">12. Seyyathā pi, bhikkhave, apaṇṇako maṇi uddhaɱ khitto yena yen'eva patiṭṭhāti suppati-ṭ-ṭhitaɱ yeva patiṭṭhāti.|| ||</p>

					<p class="f4">Evam eva kho bhikkhave tividha kāya-kammanta- <a id="pg297"><span class="f2 g"><b>[297]</b></span></a> sampatti kusala-sañcetanikā-hetu vā sattā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4">Catubbidha vacī-kammanta-sampatti kusala-sañcetanikā-hetu vā sattā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4">Tividha mano-kammanta-sampatti kusala-sañcetanikā-hetu vā sattā kāyassa bhedā param maraṇā sugatiɱ saggaɱ lokaɱ upapajjan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Nāhaɱ bhikkhave sañcetanikānaɱ kammānaɱ katānaɱ upacitānaɱ vyantībhāvaɱ vadāmi||<br />
					tañ ca kho diṭṭhe vā dhamme,||<br />
					upapajje vā apare vā pariyāye.|| ||</p>

					<p class="f4">Na tvevāhaɱ bhikkhave sañcetanikānaɱ kammānaɱ katānaɱ upacitānaɱ appaṭisaɱviditvā dukkhassa antakiriyaɱ vadāmī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
