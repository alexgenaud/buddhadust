<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 60. The Buddha gives definitions for 'The Ten Perceptions': The idea of discontinuity, of not-self, of the foul, of disadvantages, letting go, dispassion, ending, world-wearyness, of discontinuity in the own-made, of recollection of respriration. In this sutta is a case of 'curing' by way of hearing the Dhamma. Also in this sutta is found a version of what would later become the Satipatthana method." />
<title>AN 10 60: Giri-m-Ānanda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VI. Sa-Citta Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p60">Sutta 60</a></h4>

					<h1>Giri-m-Ānanda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg108"><span class="f2 g"><b>[108]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.060.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.060.piya.ati.htm#p1">piya</a>][<a href="../../../../dhamma-vinaya/ati/an/10_tens/an10.060.than.ati.htm#p1">than</a>][<a href="../../../../dhamma-vinaya/wp/an/10_tens/an10.060.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā Girimānando ābādhiko hoti dukkhito bāḷha-gilāno.|| ||</p>

					<p class="f4">Atha kho āyasmā Ānando yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">2. "Āyasmā bhante Girimānando ābādhiko hoti dukkhino bāḷha-gilāno.|| ||</p>

					<p class="f4">Sādhu bhante Bhagavā yen'āyasmā Girimānando ten'upasankamatu anukampaɱ upādāyā" ti.|| ||</p>

					<p class="ctr c">&#9632;</p>

					<p class="f4">"Sace kho tvaɱ Ānanda Giri-m-ānandassa bhikkhuno upasankamitvā dasa-saññā bhāseyyāsi,||<br />
					ṭhānaɱ kho pan'etaɱ vijjati yaɱ Giri-m-ānandassa bhikkhuno dasa-saññā sutvā so ābādho ṭhānaso paṭippassambheyya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamā dasa?|| ||</p>

					<p class="f4"><a id="pg109"><span class="f2 g"><b>[109]</b></span></a> 3. [1] Anicca-saññā,||<br />
					[2] anatta-saññā,||<br />
					[3] asubha-saññā,||<br />
					[4] ādīnava-saññā,||<br />
					[5] pahāna-saññā,||<br />
					[6] virāga-saññā,||<br />
					[7] nirodha-saññā,||<br />
					[8] sabba-loke anabhirata-saññā,||<br />
					[9] sabba-sankhāresu anicca-saññā,||<br />
					[10] ānāpāna-sati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><b>[1]</b> 4. Katamā c'Ānanda anicca-saññā?|| ||</p>

					<p class="f4">Idh'Ānanda bhikkhu araññagato vā rukkha-mūla-gato vā suññ-ā-gāra-gato vā iti paṭisañcikkhati:|| ||</p>

					<p class="f4">'Rūpaɱ aniccaɱ||<br />
					vedanā aniccā||<br />
					saññā aniccā||<br />
					sankhārā aniccā||<br />
					viññāṇaɱ aniccan' ti.|| ||</p>

					<p class="f4">Iti imesu pañca supādāna-k-khandhesu anicc'ānupassī viharati.|| ||</p>

					<p class="f4">Ayaɱ vuccat'Ānanda anicca-saññā.|| ||</p>

					<p class="f4"><b>[2]</b> 5. Katamā c'Ānanda anatta-saññā?|| ||</p>

					<p class="f4">Idhā nanda bhikkhu araññagato vā rukkha-mūla-gato vā suññ-ā-gāra-gato vā iti paṭisañcikkhati:|| ||</p>

					<p class="f4">'Cakkhuɱ1 anattā,||<br />
					rūpā anattā sotaɱ anattā,||<br />
					saddā anattā,||<br />
					ghānāɱ anattā,||<br />
					gandhā anattā,||<br />
					jivhā anattā,||<br />
					rasā anattā,||<br />
					kāyo anattā,||<br />
					phoṭṭhabbā anattā,||<br />
					mano anattā,||<br />
					dhammā anattā' ti.|| ||</p>

					<p class="f4">Iti imesu chasu ajjhattika bāhiresu āyatanesu anattānupassī viharati.|| ||</p>

					<p class="f4">Ayaɱ vuccat'Ānanda anatta-saññā.|| ||</p>

					<p class="f4"><b>[3]</b> 6. Katamā c'Ānanda asubha-saññā?|| ||</p>

					<p class="f4">Idh'Ānanda bhikkhu imameva kāyaɱ uddhaɱ pādatalā adho kesa-matthakā taca-pariyan taɱ pūraɱ nāna-p-pakārassa asucino pacc-a-vekkhati:|| ||</p>

					<p class="f4">'Atthi imasmiɱ kāye kesā lomā nakhā dantā taco maɱsaɱ nahāru aṭṭhi aṭṭhimiñjā vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semhaɱ pubbo lohitaɱ sedo medo assu vasā khelo siŋghānikā lasikā muttan' ti.|| ||</p>

					<p class="f4">Iti imasmiɱ kāye asubhānupassī viharati.|| ||</p>

					<p class="f4">Ayaɱ vuccat'Ānanda asubha-saññā.|| ||</p>

					<p class="f4"><b>[4]</b> 7. Katamā c'Ānanda ādīnava-saññā?|| ||</p>

					<p class="f4">Idh'Ānanda bhikkhu araññagato vā rukkha-mūla-gato vā suññ-ā-gāra-gato vā iti paṭisañcikkhati:|| ||</p>

					<p class="f4">'Bahu dukkho kho <a id="pg110"><span class="f2 g"><b>[110]</b></span></a> ayaɱ kāyo bahu ādīnavo' ti.|| ||</p>

					<p class="f4">Iti imasmiɱ kāye vividhā ābādhā uppajjanti,||<br />
					seyyathīda:||<br />
					cakkhu-rogo,||<br />
					sota-rogo,||<br />
					ghāna-rogo,||<br />
					jivhā-rogo,||<br />
					kāya-rogo,||<br />
					sīsa-rogo,||<br />
					kaṇṇa-rogo,||<br />
					mukha-rogo,||<br />
					danta-rogo,||<br />
					kāso sāso,||<br />
					pināso ḍaho,||<br />
					jaro,||<br />
					kucchi-rogo,||<br />
					mucchā pakkhandikā,||<br />
					sūlā visūcikā,||<br />
					kuṭṭhaɱ,||<br />
					gaṇḍo,||<br />
					kilāso,||<br />
					soso,||<br />
					apamāro,||<br />
					daddū,||<br />
					kaṇḍu,||<br />
					kacchu,||<br />
					rakhasā,||<br />
					vitacchikā,||<br />
					lohita-pittaɱ,||<br />
					madhumeho||<br />
					aɱsā,||<br />
					piḷakā,||<br />
					bhagandalā,||<br />
					pitta-samuṭṭhānā ābādhā,||<br />
					semha-samuṭṭhānā ābādhā,||<br />
					vāta-samuṭṭhānā ābādhā,||<br />
					sanni-pātikā ābādhā,||<br />
					utu-pariṇāmajā ābādhā,||<br />
					visama-parihārajā ābādhā,||<br />
					opakkamikā ābādhā,||<br />
					kamma-vipākajā ābādhā,||<br />
					sītaɱ uṇhaɱ jighacchā,||<br />
					pipāsā uccāro passāvo' ti.|| ||</p>

					<p class="f4">Iti imasmiɱ kāye ādīnavānupassī viharati.|| ||</p>

					<p class="f4">Ayaɱ vuccat'Ānanda ādīnava-saññā.|| ||</p>

					<p class="ctr c">&#9632;</p>

					<p class="f4"><b>[5]</b> 8. Katamā c'Ānanda pahāna-saññā?|| ||</p>

					<p class="f4">Idh'Ānanda bhikkhu uppannaɱ kāma-vitakkaɱ nādhi-vāseti pajahati vinodeti vyantī-karoti anabhāvaɱ gameti.|| ||</p>

					<p class="ctr c">-&#9702;-</p>

					<p class="f4">Uppannaɱ vyāpāda vitakkaɱ nādhi-vāseti pajahati vinodeti vyantī-karoti anabhāvaɱ gameti.|| ||</p>

					<p class="ctr c">-&#9702;-</p>

					<p class="f4">Uppannaɱ vihiɱsā vitakkaɱ nādhi-vāseti pajahati vinodeti vyantī-karoti anabhāvaɱ gameti.|| ||</p>

					<p class="ctr c">-&#9702;-</p>

					<p class="f4">Uppannūppanne pāpake akusale dhamme nādhi-vāseti pajahati vinodeti vyantī-karoti anabhāvaɱ gameti.|| ||</p>

					<p class="f4">Ayaɱ vuccat'Ānanda pahāna-saññā.|| ||</p>

					<p class="ctr c">&#9632;</p>

					<p class="f4"><b>[6]</b> 9. Katamā c'Ānanda virāga-saññā?|| ||</p>

					<p class="f4">Idh'Ānanda bhikkhu araññagato vā rukkha-mūla-gato vā suññ-ā-gāra-gato vā iti paṭisañcikkhati:|| ||</p>

					<p class="f4">'Etaɱ santaɱ||<br />
					etaɱ paṇītaɱ||<br />
					yad idaɱ||<br />
					sabba-sankhāra-samatho||<br />
					sabb'ūpadhi-paṭinissaggo,||<br />
					taṇha-k-khayo||<br />
					virāgo||<br />
					Nibbānan' ti.|| ||</p>

					<p class="f4">Ayaɱ vuccat'Ānanda virāga-saññā.|| ||</p>

					<p class="ctr c">&#9632;</p>

					<p class="f4"><b>[7]</b> 10. Katamā c'Ānanda nirodha-saññā?|| ||</p>

					<p class="f4">Idh'Ānanda bhikkhu araññagato vā rukkha-mūla-gato vā suññ-ā-gāra-gato vā iti paṭisañcikkhati:|| ||</p>

					<p class="f4">'Etaɱ santaɱ||<br />
					<a id="pg111"><span class="f2 g"><b>[111]</b></span></a> etaɱ paṇītaɱ||<br />
					yad idaɱ||<br />
					sabba-sankhāra-samatho||<br />
					sabb'ūpadhi-paṭinissaggo,||<br />
					taṇha-k-khayo||<br />
					virāgo||<br />
					nirodho||<br />
					Nibbānan' ti.|| ||</p>

					<p class="f4">Ayaɱ vuccat'Ānanda nirodha-saññā.|| ||</p>

					<p class="ctr c">&#9632;</p>

					<p class="f4"><b>[8]</b> 11. Katamā c'Ānanda sabba-loke anabhirata-saññā?|| ||</p>

					<p class="f4">Idh'Ānanda bhikkhu ye loke upāyūpādānā cetaso adhiṭṭhān-ā-bhinives-ā-nusayā,||<br />
					te pajahanto viramati||<br />
					na upādiyanto.|| ||</p>

					<p class="f4">Ayaɱ vuccat'Ānanda sabba-loke anabhirata-saññā.|| ||</p>

					<p class="ctr c">&#9632;</p>

					<p class="f4"><b>[9]</b> 12. Katamā c'Ānanda sabba-sankhāresu anicca-saññā?|| ||</p>

					<p class="f4">Idh'Ānanda bhikkhu sabba-sankhārehi aṭṭīyati harāyati jigucchati.|| ||</p>

					<p class="f4">Ayaɱ vuccat'Ānanda 'sabba-sankhāresu anicca-saññā'.|| ||</p>

					<p class="ctr c">&#9632;</p>

					<p class="f4"><b>[10]</b> 13. Katamā c'Ānanda ānāpāna-sati?|| ||</p>

					<p class="f4">Idh'Ānanda bhikkhu araññagato vā rukkha-mūla-gato vā suññ-ā-gāra-gato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So sato va assa-sati,||<br />
					sato passa-sati.|| ||</p>

					<p class="ctr c">-&#9702;-</p>

					<p class="f4">Dīghaɱ vā assa-santo 'dīghaɱ assa-sāmī' ti pajānāti.|| ||</p>

					<p class="ctr c">-&#9702;-</p>

					<p class="f4">Dīghaɱ vā passa-santo 'dīghaɱ passa-sāmī' ti pajānāti.|| ||</p>

					<p class="ctr c">-&#9702;-</p>

					<p class="f4">Rassaɱ vā assa-santo 'rassaɱ assa-sāmī' ti pajānāti.|| ||</p>

					<p class="ctr c">-&#9702;-</p>

					<p class="f4">Rassaɱ vā passa-santo 'rassaɱ passāmī' ti pajānāti.|| ||</p>

					<p class="ctr c">-&#9702;-</p>

					<p class="f4">'Sabba-kāya paṭisaŋvedī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Sabba-kāya paṭisaŋvedī passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Passa-m-bhayaɱ kāya-sankhāraɱ assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Passa-m-bhayaɱ kāya-saŋkāraɱ passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Pīti-paṭisaŋvedī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Pīti-paṭisaŋvedī passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Sukha-paṭisaŋvedī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Sukha-paṭisaŋvedī passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Citta-sankhāra-paṭisaŋvedī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Citta-sankhāra-paṭisaŋvedī passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Passa-m-bhayaɱ citta-sankhāraɱ assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Passa-m-bhayaɱ citta-sankhāraɱ passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Citta-paṭisaŋvedī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Citta-paṭisaŋvedī passa-sissāmī' ti <span class="f3 g">[112]</span> sikkhati.|| ||</p>

					<p class="ctr c">-&#9702;-</p>

					<p class="f4">'Abhi-p-pamodayaɱ cittaɱ assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Abhi-p-pamodayaɱ cittaɱ passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Samādahaɱ cittaɱ assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Samādahaɱ cittaɱ passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Vimocayaɱ cittaɱ assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Vimocayaɱ cittaɱ passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Anicc-ā-nupassī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Anicc-ā-nupassī passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Virāg-ā-nupassī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Virāg-ā-nupassī passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Nirodh-ā-nupassī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Nirodh-ā-nupassī passa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Paṭinissagg-ā-nupassī assa-sissāmī' ti sikkhati.|| ||</p>

					<p class="ctr c">-&#9702;-</p>

					<p class="f4">'Paṭinissagg-ā-nupassī passa-sissāmī' ti sikkhati.|| ||</p>

					<p class="f4">Ayaɱ vuccat'Ānanda ānāpānā-sati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sace kho tvaɱ Ānanda Giri-m-ānandassa bhikkhuno upasankamitvā imā dasa saññā bhāseyyāsi,||<br />
					ṭhānaɱ kho pan'etaɱ vijjati yaɱ Giri-m-ānandassa bhikkhuno||<br />
					imā dasa saññā sutvā so ābādho ṭhānaso paṭi-p-passa-m-bheyyā" ti.|| ||</p>

					<p class="f4">Atha kho āyasmā Ānando Bhagavato santike imādasa saññā uggahetvā yen'āyasmā Giri-m-ānando ten'upasankami.|| ||</p>

					<p class="f4">Upasaɱkamitvā āyasmato Giri-m-ānandassa imā dasa-saññā abhāsi.|| ||</p>

					<p class="f4">Atha kho āyasmato Giri-m-ānandassa imā dasa saññā sutvā so ābādho ṭhānaso paṭi-p-passa'mbhī,||<br />
					vuṭṭhāhi cāyasmā Giri-m-ānando tamhā ābādhā tathā pahīno ca pan'āyasmato Giri-m-ānandassa so ābādho ahosī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>