<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 99. Upali asks leave to become a forest-dwelling bhikkhu. The Buddha, discourages him with a long discourse on what actually needs to be accomplished in this system to achieve the goal and how difficult it is to do that as a forest bhikkhu with no skill at serenity." />
<title>AN 10 99: Upāli Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					X: Upāsaka-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p99">Sutta 99</a></h4>

					<h1>Upāli Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg201"><span class="f2 g"><b>[201]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.099.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.099.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Upāli yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ <a id="pg202"><span class="f2 g"><b>[202]</b></span></a> nisīdi.|| ||</p>

					<p class="f4">Eka-m-antaṃ nisinno kho āyasmā Upāli Bhagavantaṃ etad avoca:|| ||</p>

					<p class="f4">"Icchām'ahaṃ bhante araññe vana-pa-t-thāni pantāni sen'āsanāni paṭisevitun" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Du-r-abhisambhavāni kho Upāli araññe vana-pa-t-thāni pantāni sen'āsanāni,||<br />
					dukkaraṃ pavivekaṃ||<br />
					du-r-abhiramaṃ ekatte,||<br />
					haranti maññe mano vanāni samādhiṃ alabha-mānassa bhikkhuno.|| ||</p>

					<p class="ctr c">&#9632;</p>

					<p class="f4">Ye kho Upāli evaṃ vadeyya:|| ||</p>

					<p class="f4">'Ahaṃ samādhiṃ alabha-māno araññe vana-pa-t-thāni pantāni sen'āsanāni paṭisevissāmi' ti.|| ||</p>

					<p class="f4">Tass'etaṃ pāṭikaṇkhaṃ:||<br />
					saṃsīdissati vā||<br />
					uppilavissati vā.|| ||</p>

					<p class="ctr c">&#9632;</p>

					<p class="f4">3. Seyyathā pi Upāli mahā-udaka-rahado.|| ||</p>

					<p class="f4">Atha āgaccheyya hatthi-nāgo sattaratano vā||<br />
					aṭṭharatano vā.|| ||</p>

					<p class="f4">Tassa evam assa:|| ||</p>

					<p class="f4">'Yan nū n-ā-haṃ imaṃ udaka-rahadaṃ ogāhetvā kaṇṇa-sandhovikam pi khiḍḍaṃ kīḷeyyaṃ,||<br />
					piṭṭhi-sandhovikam pi khiḍḍaṃ kīḷeyyaṃ,||<br />
					kaṇṇa-sandhovikam pi khiḍḍaṃ kīḷitvā||<br />
					piṭṭhi-sandhovikam pi khiḍḍaṃ kīḷitvā||<br />
					nahātvā ca||<br />
					pivitvā ca||<br />
					pacc'uttaritvā yena kāmaṃ pakkhameyyan' ti.|| ||</p>

					<p class="f4">So taṃ udaka-rahadaṃ ogāhetvā kaṇṇa-sandhovikam pi khiḍḍaṃ kīḷeyya,||<br />
					piṭṭhi-sandhovikam pi khiḍḍaṃ kīḷeyya,||<br />
					kaṇṇa-sandhovikam pi khiḍḍaṃ kīḷitvā||<br />
					piṭṭhi-sandhovikam pi khiḍḍaṃ kīḷitvā||<br />
					nahātvā ca||<br />
					pivitvā ca||<br />
					pacc'uttaritvā yena kāmaṃ pakkameyya.|| ||</p>

					<p class="f4">Taṃ kissa hetu?|| ||</p>

					<p class="f4">Mahā h'Upāli atta-bhāvo gambhīre gādhaṃ vindati.|| ||</p>

					<p class="ctr c">&#9632;</p>

					<p class="f4">Atha āgaccheyya saso vā biḷāro vā.|| ||</p>

					<p class="f4">Tassa evam assa:|| ||</p>

					<p class="f4">'Ko c'āhaṃ ko ca hatthi-nāgo?|| ||</p>

					<p class="f4">Yan nū n-ā-haṃ imaṃ udaka-rahadaṃ ogāhetvā kaṇṇa-sandhovikam pi khiḍḍaṃ kīḷeyyaṃ,||<br />
					piṭṭhi-sandhovikam pi khiḍḍaṃ <a id="pg203"><span class="f2 g"><b>[203]</b></span></a> kīḷeyyaṃ,||<br />
					kaṇṇa-sandhovikam pi khiḍḍaṃ kīḷitvā,||<br />
					piṭṭhi-sandhovikam pi khiḍḍaṃ kīḷitvā||<br />
					nahātvā ca||<br />
					pivitvā ca||<br />
					pacc'uttaritvā yena kāmaṃ pakkameyyan' ti.|| ||</p>

					<p class="f4">So taṃ udaka-rahadaṃ sahasā appaṭisaṇkhāya pakkhandeyya.|| ||</p>

					<p class="f4">Tass'etaṃ pāṭikaṇkhaṃ:||<br />
					saṃsīdissati vā<br />
					uppilavissati vā.|| ||</p>

					<p class="f4">Taṃ kissa hetu?|| ||</p>

					<p class="f4">Paritto h'Upāli atta-bhāvo gambhīre gādhaṃ na vindati.|| ||</p>

					<p class="ctr c">&#9632;</p>

					<p class="f4">Evam eva kho Upāli yo evaṃ vadeyya:|| ||</p>

					<p class="f4">'Ahaṃ samādhiṃ alabha-māno araññe vana-pa-t-thāni pattāni sen'āsanāni paṭisevissāmī ti.|| ||</p>

					<p class="f4">Tass'etaṃ pāṭikaṇkhaṃ,||<br />
					saṃsīdissati vā||<br />
					uppilavissati vā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Seyyathā pi Upāli daharo kumāro mando uttāna-seyyako sakena muttakarīsena kīḷati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ kevalā paripūrā bālakhiḍḍā" ti?|| ||</p>

					<p class="f4">"Evaṃ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sa kho so Upāli kumāro aparena samayena vuddhim anvāya||<br />
					indriyānaṃ paripākam anvāya||<br />
					yāni tāni kumārakānaṃ kīḷapanakāni bhavanti.|| ||</p>

					<p class="f4">Seyyath'īdaṃ:|| ||</p>

					<p class="f4">Vaṇkaṃ,||<br />
					ghaṭikaṃ,||<br />
					mokkha-cikaṃ,||<br />
					ciṇgulakaṃ,||<br />
					pattāḷhakaṃ,||<br />
					rathakaṃ,||<br />
					dhanukaṃ,||<br />
					tehi kīḷati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">'Nanvāyaṃ khiḍḍā purimāya khiḍḍāya abhikkantatarā ca||<br />
					paṇītatarā cā' ti?|| ||</p>

					<p class="f4">"Evaṃ bhante" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sa kho so Upāli kumāro aparena samayena vuddhim anvāya||<br />
					indriyānaṃ paripākam anvāya||<br />
					pañcahi kāma-guṇehi samappito samaṇgi-bhūto paricāreti:||<br />
					cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaṃhitehi rajanīyehi;||<br />
					sota-viññeyyehi saddehi iṭṭhehi kantehi manāpehi piyarūpehi kām'ūpasaṃhitehi rajanīyehi;||<br />
					ghāṇa-viññeyyehi gandhehi iṭṭhehi kantehi manāpehi piyarūpehi kām'ūpasaṃhitehi rajanīyehi;||<br />
					jivhā-viññeyyehi rasehi iṭṭhehi kantehi manāpehi piyarūpehi kām'ūpasaṃhitehi rajanīyehi;||<br />
					kāya-viññeyyehi <a id="pg204"><span class="f2 g"><b>[204]</b></span></a>||<br />
					phoṭṭhabbehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ khiḍḍā purimāhi khiḍḍāhi abhikkantatarā ca paṇītatarā cā" ti?|| ||</p>

					<p class="f4">"Evaṃ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Idhaṃ kho pana vo Upāli Tathāgato loke uppajjati arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā.|| ||</p>

					<p class="ctr c">&#9632;</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="ctr c">&#9632;</p>

					<p class="f4">So dhammaṃ deseti ādi-kalyāṇaṃ majjhe kalyānaṃ pariyosāna kalyāṇaṃ sātthaṃ savyañ janaṃ kevala paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="ctr c">&#9632;</p>

					<p class="f4">Taṃ dhammaṃ suṇāti gahapati vā gahapati-putto vā aññatarasmiṃ vā kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">'Sambādho gharāvāso rajo-patho,||<br />
					abbhokāso pabbajjā:||<br />
					na yidaṃ sukaraṃ agāraṃ ajjhāvasatā ekanta paripuṇṇaṃ ekanta parisuddhaṃ saṇkhalikhitaṃ Brahma-cariyaṃ carituṃ;||<br />
					yan nū n-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan' ti.|| ||</p>

					<p class="ctr c">&#9632;</p>

					<p class="f4">So aparena samayena appaṃ vā bhoga-k-khandhaṃ pahāya||<br />
					mahantaṃ vā bhoga-k-khandhaṃ pahāya||<br />
					appaṃ vā ñāti-parivaṭṭaṃ pahāya||<br />
					mahantaṃ vā ñāti-parivaṭṭaṃ pahāya||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="ctr c">&#9632;</p>

					<p class="f4">So evaṃ pabba-jito samāno bhikkhunaṃ sikkhāsājīvasamāpanno pāṇ-ā-tipātaṃ pahāya||<br />
					pāṇ-ā-tipātā paṭivirato hoti,||<br />
					nihita-daṇḍo nihita-sattho lajji dayā-panno sababbapāṇabhūtānukampī viharati.|| ||</p>

					<p class="ctr c">&#9632;</p>

					<p class="f4">Adinn'ādānaṃ pahāya||<br />
					adinn'ādānā paṭivirato hoti,||<br />
					dinn'ādāyī dinna-pāṭikaṇkhī athenena sucibhūtena attanā viharati.|| ||</p>

					<p class="ctr c">&#9632;</p>

					<p class="f4">A-Brahma-cariyaṃ pahāya||<br />
					brahma-cārī hoti,||<br />
					<a id="pg205"><span class="f2 g"><b>[205]</b></span></a> ārā-cārī virato methunā gāma-dhammā.|| ||</p>

					<p class="ctr c">&#9632;</p>

					<p class="f4">Musā-vādaṃ pahāya||<br />
					musā-vādā paṭivirato hoti,||<br />
					sacca-vādī sacca-sandho theto paccayiko avisaṃvādako lokassa,||<br />
					pisunaṃ vācaṃ pahāya||<br />
					pisuṇāya vācāya paṭivirato hoti;||<br />
					na ito sutvā amutra akkhātā imesaṃ bhedāya,||<br />
					amutra vā sutvā na imesaṃ akkhātā amūsaṃ bhedāya,||<br />
					iti bhinnānaṃ vā sandhātā sahitānaṃ vā anuppadātā samagg'ārāmo samaggarato samagganandī samaggakaraṇiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusaṃ vācaṃ pahāya||<br />
					pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṃgamā porī bahu-jana-kantā bahu-jana-manāpā,||<br />
					tathā-rūpiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Sampha-p-palāpaṃ pahāya||<br />
					sampha-p-palāpā paṭivirato hoti||<br />
					kāla-vādī||<br />
					bhūta-vādī||<br />
					attha-vādī||<br />
					dhamma-vādī||<br />
					vinaya-vādī||<br />
					nidhāna-vatiṃ vācaṃ bhāsitā hoti||<br />
					kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="ctr c">&#9632;</p>

					<p class="f4">So bījagāma-bhūta-gāma-samārambhā paṭivirato hoti.|| ||</p>

					<p class="f4">Ekabhattiko hoti,||<br />
					ratt'ūparato virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālāgandha-vilepanadhāraṇamaṇḍana-vibhusanaṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmakadhañña-paṭi-g-gahaṇā paṭivirato hoti.|| ||</p>

					<p class="f4">Āmaka-maṃsa-paṭi-g-gahaṇā paṭivirato hoti.|| ||</p>

					<p class="f4">Itthīkumārika-paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Ajeḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthigavāssavaḷavā-paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyya-pahiṇa-gaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsa-kūṭa-mānakūṭā paṭivirato <a id="pg206"><span class="f2 g"><b>[206]</b></span></a> hoti.|| ||</p>

					<p class="f4">Ukkoṭana-vañcananikati-sāci-yogā paṭivirato hoti.|| ||</p>

					<p class="f4">Chedanavadha-bandhanaviparāmosa-ālopasāhakārā paṭivirato hoti.|| ||</p>

					<p class="ctr c">&#9632;</p>

					<p class="f4">So santuṭṭho hoti kāyapārihārikena cīvarena kucchipārihārikena piṇḍa-pātena yena yen'eva pakkamati||<br />
					samādāy'eva pakkamati.|| ||</p>

					<p class="f4">Seyyathā pi nāma pakkhī sakuṇo yena yen'eva ḍeti,||<br />
					sapattabhāro'va ḍeti.|| ||</p>

					<p class="f4">Evam eva bhikkhu santuṭṭho hoti||<br />
					kāyapārihārikena cīvarena kucchipārihārikena piṇḍa-pātena yena yen'eva pakkamati,||<br />
					samādāy'eva pakkamati.|| ||</p>

					<p class="ctr c">&#9632;</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="ctr c">&#9632;</p>

					<p class="f4">6. So cakkhunā rūpaṃ disvā na nimitta-g-gāhī hotī n-ā-nu-vyañjana-g-gāhī||<br />
					yatvādhi-karaṇam enaṃ cakkhu'ndriyaṃ asaṃvutaṃ viharantaṃ abhijjhā- domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Sotena saddaṃ sutvā na nimitta-g-gāhī hoti,||<br />
					n-ā-nu-vyañjana-g-gāhī,||<br />
					yatvādhi-karaṇame taṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sotendriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Ghāṇena gandhaṃ ghāyitvā na nimitta-g-gāhī hoti,||<br />
					n-ā-nu-vyañjana-g-gāhī,||<br />
					yatvādhi-karaṇame taṃ ghānendriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghānendriyaṃ,||<br />
					ghān'endriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Jivhāya rasaṃ sāyitvā na nimitta-g-gāhī hoti,||<br />
					n-ā-nu-vyañjana-g-gāhī,||<br />
					yatvādhi-karaṇame taṃ jivhāndriyaṃ asaṃvutaṃ viharantaṃ abhijjhā domanassā pāpakā akusalā dhammā atvāssaveyyuṃ,||<br />
					tassa saṃvarāya paṭipajjati||<br />
					rakkhati jivhāndriyaṃ,||<br />
					jivhāndriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaṃ phūsitvā na nimitta-g-gāhī hoti,||<br />
					n-ā-nu-vyañjana-g-gāhī||<br />
					yatvādhi-karaṇam enaṃ kāyendriyaṃ asaṃvutaṃ viharantaṃ abhijjhā domanassā pāpakā akusalā dhammā atvāssaveyyuṃ,||<br />
					tassa saṃvarāya paṭipajjati,||<br />
					rakkhati kāyendriyaṃ,||<br />
					kāyendriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">Manasā dhammaṃ viññāya na nimitta-g-gāhī hoti,||<br />
					n-ā-nu-vyañjana-g-gāhī,||<br />
					yatvādhi-karaṇam enaṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="ctr c">&#9632;</p>

					<p class="f4">So iminā ariyena indriya-saṃvarena samannāgato ajjhattaṃ abyāsekasukhaṃ paṭisaṃvedeti.|| ||</p>

					<p class="ctr c">&#9632;</p>

					<p class="f4">7. So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					saṇghāṭipatta-cīvaradhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="ctr c">&#9632;</p>

					<p class="f4">So iminā ca ariyena sīla-k-khandhena samannāgato||<br />
					iminā ca <a id="pg207"><span class="f2 g"><b>[207]</b></span></a> ariyena indriya-saṃvarena samannāgato||<br />
					iminā ca ariyena sati-sampajaññena samannāgato vivittaṃ sen'āsanaṃ bhajati||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palālapuñjaṃ.|| ||</p>

					<p class="ctr c">&#9632;</p>

					<p class="f4">So arañña-gato vā||<br />
					rukkha-mūla-gato vā||<br />
					suññ-ā-gāra-gato vā||<br />
					nisīdati pallaṇkaṃ ābhujitvā ujuṃ kāyaṃ paṇidhāya||<br />
					parimukhaṃ satiṃ upaṭṭha-petvā.|| ||</p>

					<p class="ctr c">&#9632;</p>

					<p class="f4">So abhijjhaṃ loke pahāya vigat-ā-bhijjhena cetasā viharati,||<br />
					abhijjhāya cittaṃ parisodheti||<br />
					vyāpāda-padosaṃ pahāya||<br />
					avyāpanna-citto viharati sabba-pāṇa-bhūta-hit-ā-nukampī,||<br />
					vyāpāda-padosā cittaṃ parisodheti;||<br />
					thīna-middhaṃ pahāya||<br />
					vīgata thīna-middho viharati āloka-saññī sato sampajāno,||<br />
					thīna-middhā cittaṃ parisodheti;||<br />
					uddhacca-kukkuccaṃ pahāya||<br />
					anuddhato viharati ajjhattaṃ vūpasanna-citto||<br />
					uddhacca-kukkuccā cittaṃ parisodheti;||<br />
					vici-kicchaṃ pahāya||<br />
					tiṇṇa-vici-kiccho viharati akathaṃ-kathī kusalesu dhammesu,||<br />
					vicikicchāya cittaṃ parisodheti.|| ||</p>

					<p class="ctr c">&#9632;</p>

					<p class="f4">8. So iminā pañca-nīvaraṇe pahāya||<br />
					cetaso upakkilese paññāya dubbalī-karaṇe vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="ctr c">&#9632;</p>

					<p class="f4">Imam pi kho Upāli mama sāvakā attani dhammaṃ sampassamānā araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Puna ca paraṃ Upāli bhikkhu||<br />
					vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaṃ sampassamānā <a id="pg208"><span class="f2 g"><b>[208]</b></span></a> araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ Upāli bhikkhu pītiyā ca virāgā upekkhako ca viharati sato ca sampajāno,||<br />
					sukhañ ca kāyena paṭisaṃvedeti,||<br />
					yaṃ taṃ ariyā ācikkhanti||<br />
					'Upekkhako satimā sukha-vihārī' ti,||<br />
					tatiyaṃ-jhānaṃ upasampajja viharati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaṃ sampassamānā araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ Upāli bhikkhu sukhassa ca pahāṇā||<br />
					dukkhassa ca pahānā||<br />
					pubb'eva somanassa-domanassānaṃ atthaṇgamā||<br />
					adukkha-ṃ-asukhaṃ upekkhāsati||<br />
					pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaṃ sampassamānā araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ Upāli bhikkhu||<br />
					sabbaso rūpa saññānaṃ samatikkamā paṭigha-saññānaṃ atthaṇgamā nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaṃ sampassamānā araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ Upāli bhikkhu||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaṃ sampassamānā araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ Upāli bhikkhu||<br />
					sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="f4">"Imam pi kho Upāli mama sāvakā attani dhammaṃ sampassamānā araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ Upāli bhikkhu||<br />
					sabbaso Ākiñcaññ'āyatanaṃ samatikkamma||<br />
					'santame taṃ, paṇītametan' ti||<br />
					<a id="pg209"><span class="f2 g"><b>[209]</b></span></a> N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="f4">"Imam pi kho Upāli mama sāvakā attani dhammaṃ sampassamānā araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraṃ Upāli bhikkhu||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharati.|| ||</p>

					<p class="f4">Paññāya c'assa disvā āsavā parikkhīṇā honti.|| ||</p>

					<p class="f4">Taṃ kiṃ maññasi Upāli?|| ||</p>

					<p class="f4">Nanvāyaṃ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaṃ bhante."|| ||</p>

					<p class="f4">"Imam pi kho Upāli mama sāvakā attani dhammaṃ sampassamānā araññe vana-pa-t-thāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p class="f4">Iṇgha tvaṃ Upāli,||<br />
					saṇghe viharāhi,||<br />
					saṇghe te viharato phāsu bhavissatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>