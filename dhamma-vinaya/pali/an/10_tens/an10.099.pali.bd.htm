<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 99. Upali asks leave to become a forest-dwelling bhikkhu. The Buddha, discourages him with a long discourse on what actually needs to be accomplished in this system to achieve the goal and how difficult it is to do that as a forest bhikkhu with no skill at serenity." />
<title>AN 10 99: Upāli Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					X: Upāsaka-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p99">Sutta 99</a></h4>

					<h1>Upāli Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg201"><span class="f2 g"><b>[201]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.099.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.099.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Upāli yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ <a id="pg202"><span class="f2 g"><b>[202]</b></span></a> nisīdi.|| ||</p>

					<p class="f4">Eka-m-antaɱ nisinno kho āyasmā Upāli Bhagavantaɱ etad avoca:|| ||</p>

					<p class="f4">"Icchām'ahaɱ bhante araññe vana-patthāni pantāni sen'āsanāni paṭisevitun" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Du-r-abhisambhavāni kho Upāli araññe vana-patthāni pantāni sen'āsanāni,||<br />
					dukkaraɱ pavivekaɱ||<br />
					durabhiramaɱ ekatte,||<br />
					haranti maññe mano vanāni samādhiɱ alabhamānassa bhikkhuno.|| ||</p>

					<p class="ctr c">&#9632;</p>

					<p class="f4">Ye kho Upāli evaɱ vadeyya:|| ||</p>

					<p class="f4">'Ahaɱ samādhiɱ alabhamāno araññe vana-patthāni pantāni sen'āsanāni paṭisevissāmi' ti.|| ||</p>

					<p class="f4">Tass'etaɱ pāṭikaŋkhaɱ:||<br />
					saɱsīdissati vā||<br />
					uppilavissati vā.|| ||</p>

					<p class="ctr c">&#9632;</p>

					<p class="f4">3. Seyyathā pi Upāli mahā-udaka-rahado.|| ||</p>

					<p class="f4">Atha āgaccheyya hatthi-nāgo sattaratano vā||<br />
					aṭṭharatano vā.|| ||</p>

					<p class="f4">Tassa evam assa:|| ||</p>

					<p class="f4">'Yan nū nāhaɱ imaɱ udaka-rahadaɱ ogāhetvā kaṇṇa-sandhovikam pi khiḍḍaɱ kīḷeyyaɱ,||<br />
					piṭṭhi-sandhovikam pi khiḍḍaɱ kīḷeyyaɱ,||<br />
					kaṇṇa-sandhovikam pi khiḍḍaɱ kīḷitvā||<br />
					piṭṭhi-sandhovikam pi khiḍḍaɱ kīḷitvā||<br />
					nahātvā ca||<br />
					pivitvā ca||<br />
					pacc'uttaritvā yena kāmaɱ pakkhameyyan' ti.|| ||</p>

					<p class="f4">So taɱ udaka-rahadaɱ ogāhetvā kaṇṇa-sandhovikam pi khiḍḍaɱ kīḷeyya,||<br />
					piṭṭhi-sandhovikam pi khiḍḍaɱ kīḷeyya,||<br />
					kaṇṇa-sandhovikam pi khiḍḍaɱ kīḷitvā||<br />
					piṭṭhi-sandhovikam pi khiḍḍaɱ kīḷitvā||<br />
					nahātvā ca||<br />
					pivitvā ca||<br />
					pacc'uttaritvā yena kāmaɱ pakkameyya.|| ||</p>

					<p class="f4">Taɱ kissa hetu?|| ||</p>

					<p class="f4">Mahā h'Upāli atta-bhāvo gambhīre gādhaɱ vindati.|| ||</p>

					<p class="ctr c">&#9632;</p>

					<p class="f4">Atha āgaccheyya saso vā biḷāro vā.|| ||</p>

					<p class="f4">Tassa evam assa:|| ||</p>

					<p class="f4">'Ko c'āhaɱ ko ca hatthi-nāgo?|| ||</p>

					<p class="f4">Yan nū nāhaɱ imaɱ udaka-rahadaɱ ogāhetvā kaṇṇa-sandhovikam pi khiḍḍaɱ kīḷeyyaɱ,||<br />
					piṭṭhi-sandhovikam pi khiḍḍaɱ <a id="pg203"><span class="f2 g"><b>[203]</b></span></a> kīḷeyyaɱ,||<br />
					kaṇṇa-sandhovikam pi khiḍḍaɱ kīḷitvā,||<br />
					piṭṭhi-sandhovikam pi khiḍḍaɱ kīḷitvā||<br />
					nahātvā ca||<br />
					pivitvā ca||<br />
					pacc'uttaritvā yena kāmaɱ pakkameyyan' ti.|| ||</p>

					<p class="f4">So taɱ udaka-rahadaɱ sahasā appaṭisaŋkhāya pakkhandeyya.|| ||</p>

					<p class="f4">Tass'etaɱ pāṭikaŋkhaɱ:||<br />
					saɱsīdissati vā<br />
					uppilavissati vā.|| ||</p>

					<p class="f4">Taɱ kissa hetu?|| ||</p>

					<p class="f4">Paritto h'Upāli atta-bhāvo gambhīre gādhaɱ na vindati.|| ||</p>

					<p class="ctr c">&#9632;</p>

					<p class="f4">Evam eva kho Upāli yo evaɱ vadeyya:|| ||</p>

					<p class="f4">'Ahaɱ samādhiɱ alabhamāno araññe vana-patthāni pattāni sen'āsanāni paṭisevissāmī ti.|| ||</p>

					<p class="f4">Tass'etaɱ pāṭikaŋkhaɱ,||<br />
					saɱsīdissati vā||<br />
					uppilavissati vā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Seyyathā pi Upāli daharo kumāro mando uttāna-seyyako sakena muttakarīsena kīḷati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ kevalā paripūrā bālakhiḍḍā" ti?|| ||</p>

					<p class="f4">"Evaɱ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sa kho so Upāli kumāro aparena samayena vuddhim anvāya||<br />
					indriyānaɱ paripākam anvāya||<br />
					yāni tāni kumārakānaɱ kīḷapanakāni bhavanti.|| ||</p>

					<p class="f4">Seyyath'īdaɱ:|| ||</p>

					<p class="f4">Vaŋkaɱ,||<br />
					ghaṭikaɱ,||<br />
					mokkha-cikaɱ,||<br />
					ciŋgulakaɱ,||<br />
					pattāḷhakaɱ,||<br />
					rathakaɱ,||<br />
					dhanukaɱ,||<br />
					tehi kīḷati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">'Nanvāyaɱ khiḍḍā purimāya khiḍḍāya abhikkantatarā ca||<br />
					paṇītatarā cā' ti?|| ||</p>

					<p class="f4">"Evaɱ bhante" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sa kho so Upāli kumāro aparena samayena vuddhim anvāya||<br />
					indriyānaɱ paripākam anvāya||<br />
					pañcahi kāma-guṇehi samappito samaŋgi-bhūto paricāreti:||<br />
					cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaɱhitehi rajanīyehi;||<br />
					sota-viññeyyehi saddehi iṭṭhehi kantehi manāpehi piyarūpehi kām'ūpasaɱhitehi rajanīyehi;||<br />
					ghāṇa-viññeyyehi gandhehi iṭṭhehi kantehi manāpehi piyarūpehi kām'ūpasaɱhitehi rajanīyehi;||<br />
					jivhā-viññeyyehi rasehi iṭṭhehi kantehi manāpehi piyarūpehi kām'ūpasaɱhitehi rajanīyehi;||<br />
					kāya-viññeyyehi <a id="pg204"><span class="f2 g"><b>[204]</b></span></a>||<br />
					phoṭṭhabbehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ khiḍḍā purimāhi khiḍḍāhi abhikkantatarā ca paṇītatarā cā" ti?|| ||</p>

					<p class="f4">"Evaɱ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Idhaɱ kho pana vo Upāli Tathāgato loke uppajjati arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā.|| ||</p>

					<p class="ctr c">&#9632;</p>

					<p class="f4">So imaɱ lokaɱ sa-devakaɱ sa-Mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="ctr c">&#9632;</p>

					<p class="f4">So dhammaɱ deseti ādi-kalyāṇaɱ majjhe kalyānaɱ pariyosāna kalyāṇaɱ sātthaɱ savyañ janaɱ kevala paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="ctr c">&#9632;</p>

					<p class="f4">Taɱ dhammaɱ suṇāti gahapati vā gahapati-putto vā aññatarasmiɱ vā kule paccājāto.|| ||</p>

					<p class="f4">So taɱ dhammaɱ sutvā Tathāgate saddhaɱ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">'Sambādho gharāvāso rajo-patho,||<br />
					abbhokāso pabbajjā:||<br />
					na yidaɱ sukaraɱ agāraɱ ajjhāvasatā ekanta paripuṇṇaɱ ekanta parisuddhaɱ saŋkhalikhitaɱ Brahma-cariyaɱ carituɱ;||<br />
					yan nū nāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan' ti.|| ||</p>

					<p class="ctr c">&#9632;</p>

					<p class="f4">So aparena samayena appaɱ vā bhoga-k-khandhaɱ pahāya||<br />
					mahantaɱ vā bhoga-k-khandhaɱ pahāya||<br />
					appaɱ vā ñāti-parivaṭṭaɱ pahāya||<br />
					mahantaɱ vā ñāti-parivaṭṭaɱ pahāya||<br />
					kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="ctr c">&#9632;</p>

					<p class="f4">So evaɱ pabba-jito samāno bhikkhunaɱ sikkhāsājīvasamāpanno pāṇāti-pātaɱ pahāya||<br />
					pāṇāti-pātā paṭivirato hoti,||<br />
					nihita-daṇḍo nihita-sattho lajji dayā-panno sababbapāṇabhūtānukampī viharati.|| ||</p>

					<p class="ctr c">&#9632;</p>

					<p class="f4">Adinn'ādānaɱ pahāya||<br />
					adinn'ādānā paṭivirato hoti,||<br />
					dinn'ādāyī dinna-pāṭikaŋkhī athenena sucibhūtena attanā viharati.|| ||</p>

					<p class="ctr c">&#9632;</p>

					<p class="f4">A-Brahma-cariyaɱ pahāya||<br />
					brahma-cārī hoti,||<br />
					<a id="pg205"><span class="f2 g"><b>[205]</b></span></a> ārā-cārī virato methunā gāma-dhammā.|| ||</p>

					<p class="ctr c">&#9632;</p>

					<p class="f4">Musā-vādaɱ pahāya||<br />
					musā-vādā paṭivirato hoti,||<br />
					sacca-vādī sacca-sandho theto paccayiko avisaŋvādako lokassa,||<br />
					pisunaɱ vācaɱ pahāya||<br />
					pisuṇāya vācāya paṭivirato hoti;||<br />
					na ito sutvā amutra akkhātā imesaɱ bhedāya,||<br />
					amutra vā sutvā na imesaɱ akkhātā amūsaɱ bhedāya,||<br />
					iti bhinnānaɱ vā sandhātā sahitānaɱ vā anuppadātā samagg'ārāmo samaggarato samagganandī samaggakaraṇiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusaɱ vācaɱ pahāya||<br />
					pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaŋgamā porī bahu-jana-kantā bahu-jana-manāpā,||<br />
					tathā-rūpiɱ vācaɱ bhāsitā hoti.|| ||</p>

					<p class="ctr c">&#9632;</p>

					<p class="f4">Sampha-p-palāpaɱ pahāya||<br />
					samphappalāpā paṭivirato hoti||<br />
					kāla-vādī||<br />
					bhūta-vādī||<br />
					attha-vādī||<br />
					dhamma-vādī||<br />
					vinaya-vādī||<br />
					nidhānavatiɱ vācaɱ bhāsitā hoti||<br />
					kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="ctr c">&#9632;</p>

					<p class="f4">So bījagāma-bhūta-gāma-samārambhā paṭivirato hoti.|| ||</p>

					<p class="f4">Ekabhattiko hoti,||<br />
					ratt'ūparato virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālāgandha-vilepanadhāraṇamaṇḍana-vibhusanaṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmakadhañña-paṭi-g-gahaṇā paṭivirato hoti.|| ||</p>

					<p class="f4">Āmaka-maɱsa-paṭi-g-gahaṇā paṭivirato hoti.|| ||</p>

					<p class="f4">Itthīkumārika-paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Ajeḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthigavāssavaḷavā-paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyya-pahiṇa-gamanānuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulākūṭa-kaɱsakūṭa-mānakūṭā paṭivirato <a id="pg206"><span class="f2 g"><b>[206]</b></span></a> hoti.|| ||</p>

					<p class="f4">Ukkoṭana-vañcananikati-sāci-yogā paṭivirato hoti.|| ||</p>

					<p class="f4">Chedanavadha-bandhanaviparāmosa-ālopasāhakārā paṭivirato hoti.|| ||</p>

					<p class="ctr c">&#9632;</p>

					<p class="f4">So santuṭṭho hoti kāyapārihārikena cīvarena kucchipārihārikena piṇḍa-pātena yena yen'eva pakkamati||<br />
					samādāy'eva pakkamati.|| ||</p>

					<p class="f4">Seyyathā pi nāma pakkhī sakuṇo yena yen'eva ḍeti,||<br />
					sapattabhāro'va ḍeti.|| ||</p>

					<p class="f4">Evam eva bhikkhu santuṭṭho hoti||<br />
					kāyapārihārikena cīvarena kucchipārihārikena piṇḍa-pātena yena yen'eva pakkamati,||<br />
					samādāy'eva pakkamati.|| ||</p>

					<p class="ctr c">&#9632;</p>

					<p class="f4">So iminā ariyena sīla-k-khandhena samannāgato ajjhattaɱ anavajja-sukhaɱ paṭisaŋvedeti.|| ||</p>

					<p class="ctr c">&#9632;</p>

					<p class="f4">6. So cakkhunā rūpaɱ disvā na nimittaggāhī hotī nānuvyañjanaggāhī||<br />
					yatvādhi-karaṇam enaɱ cakkhu'ndriyaɱ asaɱvutaɱ viharantaɱ abhijjhā- domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati cakkhu'ndriyaɱ,||<br />
					cakkhu'ndriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Sotena saddaɱ sutvā na nimittaggāhī hoti,||<br />
					nānuvyañjanaggāhī,||<br />
					yatvādhi-karaṇame taɱ sotendriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati sotendriyaɱ,||<br />
					sotendriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Ghāṇena gandhaɱ ghāyitvā na nimittaggāhī hoti,||<br />
					nānuvyañjanaggāhī,||<br />
					yatvādhi-karaṇame taɱ ghānendriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati ghānendriyaɱ,||<br />
					ghānendriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Jivhāya rasaɱ sāyitvā na nimittaggāhī hoti,||<br />
					nānuvyañjanaggāhī,||<br />
					yatvādhi-karaṇame taɱ jivhāndriyaɱ asaɱvutaɱ viharantaɱ abhijjhā domanassā pāpakā akusalā dhammā atvāssaveyyuɱ,||<br />
					tassa saɱvarāya paṭipajjati||<br />
					rakkhati jivhāndriyaɱ,||<br />
					jivhāndriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaɱ phūsitvā na nimittaggāhī hoti,||<br />
					nānuvyañjanaggāhī||<br />
					yatvādhi-karaṇam enaɱ kāyendriyaɱ asaɱvutaɱ viharantaɱ abhijjhā domanassā pāpakā akusalā dhammā atvāssaveyyuɱ,||<br />
					tassa saɱvarāya paṭipajjati,||<br />
					rakkhati kāyendriyaɱ,||<br />
					kāyendriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">Manasā dhammaɱ viññāya na nimittaggāhī hoti,||<br />
					nānuvyañjanaggāhī,||<br />
					yatvādhi-karaṇam enaɱ man'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati man'indriyaɱ,||<br />
					man'indriye saŋvaraɱ āpajjati.|| ||</p>

					<p class="ctr c">&#9632;</p>

					<p class="f4">So iminā ariyena indriya-saɱvarena samannāgato ajjhattaɱ abyāsekasukhaɱ paṭisaŋvedeti.|| ||</p>

					<p class="ctr c">&#9632;</p>

					<p class="f4">7. So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					saŋghāṭipatta-cīvaradhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="ctr c">&#9632;</p>

					<p class="f4">So iminā ca ariyena sīla-k-khandhena samannāgato||<br />
					iminā ca <a id="pg207"><span class="f2 g"><b>[207]</b></span></a> ariyena indriya-saɱvarena samannāgato||<br />
					iminā ca ariyena sati-sampajaññena samannāgato vivittaɱ sen'āsanaɱ bhajati||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.|| ||</p>

					<p class="ctr c">&#9632;</p>

					<p class="f4">So araññagato vā||<br />
					rukkha-mūla-gato vā||<br />
					suññ-ā-gāra-gato vā||<br />
					nisīdati pallaŋkaɱ ābhujitvā ujuɱ kāyaɱ paṇidhāya||<br />
					parimukhaɱ satiɱ upaṭṭha-petvā.|| ||</p>

					<p class="ctr c">&#9632;</p>

					<p class="f4">So abhijjhaɱ loke pahāya vigat-ā-bhijjhena cetasā viharati,||<br />
					abhijjhāya cittaɱ parisodheti||<br />
					vyāpāda-padosaɱ pahāya||<br />
					avyāpanna-citto viharati sabba-pāṇa-bhūta-hitānukampī,||<br />
					vyāpāda-padosā cittaɱ parisodheti;||<br />
					thīna-middhaɱ pahāya||<br />
					vīgata thīna-middho viharati āloka-saññī sato sampajāno,||<br />
					thīna-middhā cittaɱ parisodheti;||<br />
					uddhacca-kukkuccaɱ pahāya||<br />
					anuddhato viharati ajjhattaɱ vūpasanna-citto||<br />
					uddhacca-kukkuccā cittaɱ parisodheti;||<br />
					vici-kicchaɱ pahāya||<br />
					tiṇṇa-vici-kiccho viharati akathaɱ-kathī kusalesu dhammesu,||<br />
					vicikicchāya cittaɱ parisodheti.|| ||</p>

					<p class="ctr c">&#9632;</p>

					<p class="f4">8. So iminā pañca-nīvaraṇe pahāya||<br />
					cetaso upakkilese paññāya dubbalī-karaṇe vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="ctr c">&#9632;</p>

					<p class="f4">Imam pi kho Upāli mama sāvakā attani dhammaɱ sampassamānā araññe vana-patthāni pantāni sen'āsanāni paṭisevanti||<br />
					no ca kho tāva anuppatta sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Puna ca paraɱ Upāli bhikkhu||<br />
					vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaɱ sampassamānā <a id="pg208"><span class="f2 g"><b>[208]</b></span></a> araññe vana-patthāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ Upāli bhikkhu pītiyā ca virāgā upekkhako ca viharati sato ca sampajāno,||<br />
					sukhañ ca kāyena paṭisaŋvedeti,||<br />
					yaɱ taɱ ariyā ācikkhanti||<br />
					'Upekkhako satimā sukha-vihārī' ti,||<br />
					tatiyaɱ-jhānaɱ upasampajja viharati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaɱ sampassamānā araññe vana-patthāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ Upāli bhikkhu sukhassa ca pahāṇā||<br />
					dukkhassa ca pahānā||<br />
					pubb'eva somanassa-domanassānaɱ atthaŋ-gamā||<br />
					adukkha-ɱ-asukhaɱ upekkhāsati||<br />
					pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaɱ sampassamānā araññe vana-patthāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ Upāli bhikkhu||<br />
					sabbaso rūpa saññānaɱ samati-k-kamā paṭigha-saññānaɱ atthaŋ-gamā nānatta-saññānaɱ amanasi-kārā||<br />
					'Ananto ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaɱ sampassamānā araññe vana-patthāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ Upāli bhikkhu||<br />
					sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja viharati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="ctr c">&#9632;</p>

					<p class="f4">"Imam pi kho Upāli mama sāvakā attani dhammaɱ sampassamānā araññe vana-patthāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ Upāli bhikkhu||<br />
					sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti||<br />
					Ākiñcaññ'āyatanaɱ upasampajja viharati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="f4">"Imam pi kho Upāli mama sāvakā attani dhammaɱ sampassamānā araññe vana-patthāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ Upāli bhikkhu||<br />
					sabbaso Ākiñcaññ'āyatanaɱ samati-k-kamma||<br />
					'santame taɱ, paṇītametan' ti||<br />
					<a id="pg209"><span class="f2 g"><b>[209]</b></span></a> N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="f4">"Imam pi kho Upāli mama sāvakā attani dhammaɱ sampassamānā araññe vana-patthāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Puna ca paraɱ Upāli bhikkhu||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharati.|| ||</p>

					<p class="f4">Paññāya c'assa disvā āsavā parikkhīṇā honti.|| ||</p>

					<p class="f4">Taɱ kiɱ maññasi Upāli?|| ||</p>

					<p class="f4">Nanvāyaɱ vihāro purimehi vihārehi abhikkantataro ca paṇītataro cā" ti?|| ||</p>

					<p class="f4">"Evaɱ bhante."|| ||</p>

					<p class="f4">"Imam pi kho Upāli mama sāvakā attani dhammaɱ sampassamānā araññe vana-patthāni pantāni sen'āsanāni paṭisevanti||<br />
					no ca kho tāva anuppatta-sadatthā viharanti.|| ||</p>

					<p class="f4">Iŋgha tvaɱ Upāli,||<br />
					saŋghe viharāhi,||<br />
					saŋghe te viharato phāsu bhavissatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>