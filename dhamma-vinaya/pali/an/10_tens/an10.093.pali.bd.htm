<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 93. Anāthapiṇḍika visits wanderers of other views, listens to their views and shows the wanderers how, in each case, the view is just a grasping after security based on something theoretical, made up, and which will lead to pain. When asked about his own views he responds that it is a not-clinging to things that are graspings after security based on things theoretical, made up, and which will lead to pain." />
<title>AN 10 93: Kiṃ Diṭṭhika? Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					X: Upāsaka-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p93">Sutta 93</a></h4>

					<h1>Kiṃ Diṭṭhika? Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg185"><span class="f2 g"><b>[185</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.093.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.093.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati divādivassa Sāvatthiyā ni-k-khami Bhagavantaṃ dassanāya.|| ||</p>

					<p class="f4">Atha kho Anāthapiṇḍikassa gahapatissa etad ahosi:|| ||</p>

					<p class="f4">'Akālo kho tāva Bhagavantaṃ dassanāya,||<br />
					patisallīno Bhagavā,<br />
					mano-bhāvanī yām pi bhikkhūnam||<br />
					akālo dassanāya,||<br />
					patisallīnā mano-bhāvanīyā bhikkhu,||<br />
					yan nūn-ā-haṃ yena añña-titthiyānaṃ paribbājakānaṃ ārāmo ten'upasaṇkameyyan' ti.|| ||</p>

					<p class="f4">Atha kho Anāthapiṇḍiko gahapati yena añña-titthiyānaṃ paribbājakānaṃ ārāmo ten'upasaṇkami.|| ||</p>

					<p class="f4">2. Tena kho pana samayena añña-titthiyā paribbājakā saṇgamma samāgamma unnādino uccā-saddā mahā-saddā aneka-vihitaṃ tiracchāna kathaṃ kathentā nisinnā honti.|| ||</p>

					<p class="f4">Addasaṃsu kho te añña-titthiyā parībbājakā Anāthapiṇḍikaṃ gahapatiṃ dūrato'va āga-c-chantaṃ,||<br />
					disvā añña-maññaṃ saṇṭhapesuṃ:|| ||</p>

					<p class="f4">'Appa-saddā bhonto hontu,||<br />
					mā bhonto saddam akattha.|| ||</p>

					<p class="f4">Ayaṃ Anāthapiṇḍiko gahapati āgacchati samaṇassa Gotamassa sāvako.|| ||</p>

					<p class="f4">Yāvatā kho pana samaṇassa Gotamassa sāvakā gihī odāta-vasanā Sāvatthiyaṃ paṭivasanti,||<br />
					ayaṃ tesaṃ aññataro Anāthapiṇḍiko gahapati.|| ||</p>

					<p class="f4">Appa-sadda-kāmā kho pana te āyasmanto appa-sadda vinītā appa-saddassa vaṇṇavādino||<br />
					app eva nāma appa-saddaṃ parisaṃ viditvā upasaṇkamitabbaṃ maññeyyā' ti.|| ||</p>

					<p class="f4">Atha kho te añña-titthiyā paribbājakā tuṇhī ahesuṃ.|| ||</p>

					<p class="f4">3. Atha kho Anāthapiṇḍiko gahapati yena te añña-titthiyā paribbājakā ten'upasaṇkami.|| ||</p>

					<p class="f4">Upasaṇkamitvā tehi añtitthiyehi paribbājakehi saddhiṃ sammodi,||<br />
					sammodanīyaṃ kathaṃ <a id="pg186"><span class="f2 g"><b>[186]</b></span></a> sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Anāthapiṇḍikaṃ gahapatiṃ te añña-titthiyā paribbājakā etad avocuṃ:|| ||</p>

					<p class="f4">'Vadehi gahapati kindiṭṭhiko Samaṇo Gotamo' ti?|| ||</p>

					<p class="f4">'Na kho ahaṃ bhante Bhagavato sabbaṃ diṭṭhiṃ jānāmī' ti.|| ||</p>

					<p class="f4">'Iti kira tvaṃ gahapati,||<br />
					na samaṇassa Gotamassa sabbaṃ diṭṭhiṃ jānāsi,||<br />
					vadehi gahapati kiṃdiṭṭhikā bhikkhū' ti?|| ||</p>

					<p class="f4">'Bhikkhūnam pi kho ahaṃ bhante na sabbaṃ diṭṭhiṃ jānāmī' ti.|| ||</p>

					<p class="f4">Iti kira tvaṃ gahapati,||<br />
					na samaṇassa Gotamassa sabbaṃ diṭṭhiṃ jānāsi,||<br />
					na pi bhikkhūnaṃ sabbaṃ diṭṭhiṃ jānāsi,||<br />
					vadehi gahapati,||<br />
					kiṃdiṭṭhiko'si tvan' ti?|| ||</p>

					<p class="f4">'Etaṃ kho bhante amhehi na dukkaraṃ vyākātuṃ yaṃ diṭṭhikā mayan' ti.|| ||</p>

					<p class="f4">'Iṇgha tāva āyasmanto yathā sakāni diṭṭhi-gatāni vyākarontu,||<br />
					pacchā petaṃ amhehi na dukkaraṃ bhavissati vyākātuṃ yaṃ diṭṭhikā mayan' ti.|| ||</p>

					<p class="f4">4. Evaṃ vutte aññataro paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Sassato loko,||<br />
					idam eva saccaṃ,||<br />
					mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.</p>

					<p class="f4">Aññataro pi paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Asassato loko,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p class="f4">Aññataro pi kho paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Antavā loko,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p class="f4">Aññataro pi kho paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Anantavā loko,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p class="f4">Aññataro pi kho paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Taṃ jīvaṃ taṃ sarīraṃ,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p class="f4">Aññataro pi kho paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Aññaṃ jīvaṃ,||<br />
					aññaṃ sarīraṃ,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p class="f4">Aññataro pi kho paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Hotī Tathāgato param maraṇā,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p class="f4">Aññataro pi kho paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Na hoti Tathāgato param maraṇā,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p class="f4">Aññataro pi kho paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'Hoti ca na hoti ca Tathāgato param maraṇā,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p class="f4">Aññataro pi kho paribbājako Anāthapiṇḍikaṃ gahapatiṃ etad avoca:|| ||</p>

					<p class="f4">'N'eva hoti,||<br />
					na na hoti Tathāgato param maraṇā,||<br />
					idam eva saccaṃ mogham aññan' ti.|| ||</p>

					<p class="f4">Evaṃ diṭṭhiko ahaṃ gahapatī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Evaṃ vutte Anāthapiṇḍiko gahapati te paribbājake etad avoca:|| ||</p>

					<p class="f4">'Yvāyaṃ bhante,||<br />
					āyasmā evam āha:||<br />
					'Sassato loko,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ <a id="pg187"><span class="f2 g"><b>[187]</b></span></a> gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo p'āyaṃ bhante,||<br />
					āyasmā evam āha:||<br />
					'Asassato loko,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo p'āyaṃ bhante,||<br />
					āyasmā evam āha:||<br />
					'anantavā loko,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo p'āyaṃ bhante,||<br />
					āyasmā evam āha:||<br />
					'Taṃ jīvaṃ taṃ sarīraṃ,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo p'āyaṃ bhante,||<br />
					āyasmā evam āha:||<br />
					'Aññaṃ jīvaṃ,||<br />
					aññaṃ sarīraṃ,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo p'āyaṃ bhante,||<br />
					āyasmā evam āha:||<br />
					'Hotī Tathāgato param maraṇā,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo p'āyaṃ bhante,||<br />
					āyasmā evam āha:||<br />
					'Na hoti Tathāgato param maraṇā,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo p'āyaṃ bhante,||<br />
					āyasmā evam āha:||<br />
					'Hoti ca na hoti ca Tathāgato param maraṇā,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yo p'āyaṃ bhante,||<br />
					āyasmā evam āha:||<br />
					N'eva hoti,||<br />
					na na hoti Tathāgato param maraṇā,||<br />
					ida meva saccaṃ mogham aññan' ti||<br />
					evaṃ diṭṭhiko ahaṃ gahapatī' ti,||<br />
					imassa ayam ayasmato diṭṭhi attano vā a-yoniso-mana-sikārahetu uppannā paraghosa-p-paccayā vā.|| ||</p>

					<p class="f4">Sā kho pan'esā diṭṭhi bhūtā saṇkhatā cetayitā paṭicca-samuppannā,||<br />
					yaṃ kho pana kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ, taṃ dukkhaṃ,||<br />
					yaṃ dukkhaṃ, tad eva so āyasmā allīno,||<br />
					tad eva so āyasmā ajjhapagato.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"> <a id="pg188"><span class="f2 g"><b>[188]</b></span></a> 6. Evaṃ vutte te paribbājakā Anāthapiṇḍikaṃ gahapatiṃ etad avocuṃ:|| ||</p>

					<p class="f4">'Vyākatāni kho gahapati amhehi sabbeh'eva yathā sakāni diṭṭhi-gatāni,||<br />
					vadehi gahapati,||<br />
					kiṃ diṭṭhiko'si tvan' ti?|| ||</p>

					<p class="f4">'Yaṃ kho bhante kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ.|| ||</p>

					<p class="f4">Yad aniccaṃ,||<br />
					taṃ dukkhaṃ.|| ||</p>

					<p class="f4">Yaṃ dukkhaṃ,||<br />
					taṃ "n'etaṃ mama,||<br />
					n'eso'ham asmi,||<br />
					na me so attā" ti||<br />
					evaṃ-diṭṭhiko kho ahaṃ bhante' ti.|| ||</p>

					<p class="f4">'Yaṃ kho gahapati kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ,||<br />
					taṃ dukkhaṃ,||<br />
					yaṃ dukkhaṃ,||<br />
					tad eva tvaṃ gahapati allīno,||<br />
					tad eva tvaṃ gahapati ajjhupagato' ti.|| ||</p>

					<p class="f4">'Yaṃ kho bhante kiñci bhūtaṃ saṇkhataṃ cetayitaṃ paṭicca-samuppannaṃ,||<br />
					tad aniccaṃ,||<br />
					yad aniccaṃ,||<br />
					taṃ dukkhaṃ,||<br />
					yaṃ dukkhaṃ,||<br />
					taṃ "n'etaṃ mama,||<br />
					n'eso'ham asmi'||<br />
					na meso attā" ti||<br />
					evam etaṃ yathā-bhūtaṃ samma-p-paññāya su-diṭṭhaṃ,<br />
					tassa ca uttariṃ nissaraṇaṃ yathā-bhūtaṃ pajānāmī' ti.|| ||</p>

					<p class="f4">Evaṃ vutte te paribbājakā tuṇhī-bhūtā maṇku-bhūtā patta-k-khandhā adho-mukhā pajjhāyantā appaṭibhānā nisīdiṃsu.|| ||</p>

					<p class="f4">7. Atha kho Anāthapiṇḍiko gahapati te paribbājake tuṇhī-bhūte maṇku-bhūte patta-k-khandhe adho-mukhe pajjhāyante appaṭibhāne viditvā uṭṭhāy āsanā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Anāthapiṇḍiko gahapati yāvatako ahosi tehi añña-titthiyehi paribbājakehi saddhiṃ kathā-sallāpo,||<br />
					taṃ sabbaṃ Bhagavato ārocesi.|| ||</p>

					<p class="f4">'Sādhu sādhu gahapati,||<br />
					evaṃ kho te gahapati moghāpurisā kālena kālaṃ saha dhammena suniggahītaṃ niggahetabbā' ti.|| ||</p>

					<p class="f4">Atha kho Bhagavā Anāthapiṇḍikaṃ gahapatiṃ dhammiyā kathāya saṃdassesi,||<br />
					samādapesi samuttejesi sampahaṃsesi.|| ||</p>

					<p class="f4">Atha kho Anāthapiṇḍiko gahapati Bhagavatā dhammiyā kathāya sanda-s-sito samāda-pito samutte-jito sampahaṃ-sito <a id="pg189"><span class="f2 g"><b>[189]</b></span></a> uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">8. Atha kho Bhagavā acira-pakkante Anāthapiṇḍike gahapatimhi bhikkhu āmantesi.|| ||</p>

					<p class="f4">Yo pi so bhikkhave bhikkhu vassasatusampanno imasmiṃ Dhamma-Vinaye,||<br />
					so pi evam evaṃ añña-titthiye paribbājake saha dhammena su-niggahitaṃ nigganheyya yathā taṃ Anāthapiṇḍikena gahapatinā niggahītā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>