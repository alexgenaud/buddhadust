<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 214. Ten, twenty, thirty, fourty things which amount to carrying around a lifeless, uprooted self, ten, twenty, thirty, fourty which amount to carrying around a self that is not lifeless or uprooted." />
<title>AN 10 214: Pañcamādi Suttāni</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XXII: Sāmañña-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p214">Sutta 214</a></h4>

					<h1>Pañcamādi Suttāni</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.214.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Dasahi bhikkhave dhammehi samannāgato khataɱ upahataɱ attānaɱ pariharati.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisuṇā-vāco hoti,||<br />
					pharusā-vāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti.|| ||</p>

					<p class="f4">Imehi kho bhikkhave dasahi dhammehi samannāgato khataɱ upahataɱ attānaɱ pariharati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Dasahi bhikkhave dhammehi samannāgato akkhataɱ anupahataɱ attānaɱ pariharati.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunāya vācāya paṭivirato hoti,||<br />
					pharusāya vācāya paṭivirato hoti,||<br />
					samphappalāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">Imehi kho bhikkhave dasahi dhammehi samannāgato akkhataɱ anupahataɱ attānaɱ pariharati ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Visatiyā bhikkhave dhammehi samannāgato khataɱ upahataɱ attānaɱ pariharati.|| ||</p>

					<p class="f4">Katamehi visatiyā?|| ||</p>

					<p class="f4">Attanā ca pāṇāti-pātī hoti,||<br />
					parañca pāṇāti-pāte sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca adinn'ādāyī hoti, parañca adinn'ādāne sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārī hoti, parañca kāmesu micchā-cāre sam-ā-dapeti|| ||</p>

					<p class="ctr c">&#9632;</p>

					<p class="f4">Attanā ca musā-vādī hoti, parañca musā-vāde sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca pisunavāco hoti, parañca pisunāya vācāya sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca pharusā-vāco hoti, parañca pharusāya vācāya sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca samphappalāpī hoti, parañca samphappalāpe sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca abhijjhālū hoti, parañca abhijjhāya sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca vyāpanna-citto hoti, parañca vyāpāde sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca micchā-diṭṭhiko hoti, parañca micchā-diṭṭhiyā sam-ā-dapeti.|| ||</p>

					<p class="f4">Imehi kho bhikkhave vīsatiyā dhammehi samannāgato khataɱ upahataɱ attānaɱ pariharati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Vīsatiyā bhikkhave dhammehi samannāgato akkhataɱ anupahataɱ attānaɱ pariharati.|| ||</p>

					<p class="f4">Katamehi vīsatiyā?|| ||</p>

					<p class="f4">Attanā ca pāṇāti-pātā paṭivirato hoti,||<br />
					parañ ca pāṇāti-pātā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca adinn'ādānā paṭivirato hoti,||<br />
					parañ ca adinn'ādānā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārā paṭivirato hoti,||<br />
					parañ ca kāmesu micchā-cārā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca musā-vādā paṭivirato hoti,||<br />
					parañ ca musā-vādā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca pisunāya vācāya paṭivirato hoti,||<br />
					parañ ca pisunāya vācāya veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca pharusāya vācāya paṭivirato hoti,||<br />
					parañ ca pharusāyā vācāya veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca samphappalāpā paṭivirato hoti,||<br />
					parañ ca samphappalāpā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca anabhijjhālū hoti,||<br />
					parañ ca anabhijjhāya sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca Avyāpanna-citto hoti,||<br />
					parañ ca avyāpāde sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti.|| ||</p>

					<p class="f4">Imehi kho bhikkhave vīsatiyā dhammehi samannāgato akkhataɱ anupahataɱ attānaɱ pariharati ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tiɱsāya bhikkhave dhammehi samannāgato khataɱ upahataɱ attānaɱ pariharati.|| ||</p>

					<p class="f4">Katamehi tiɱsāya?|| ||</p>

					<p class="f4">Attanā ca pāṇāti-pātī hoti,||<br />
					parañ ca pāṇāti-pāte sam-ā-dapeti,||<br />
					pāṇāti-pāte ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca adinn'ādāyī hoti,||<br />
					parañ ca adinn'ādāne sam-ā-dapeti,||<br />
					adinn'ādāne ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārī hoti,||<br />
					parañ ca kāmesu micchā-cāre sam-ā-dapeti,||<br />
					kāmesu micchā-cāre ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca musā-vādī hoti,||<br />
					parañ ca musā-vāde sam-ā-dapeti,||<br />
					musā-vāde ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca pisunavāco hoti,||<br />
					parañ ca pisunāya vācāya sam-ā-dapeti,||<br />
					pisunāya vācāya ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca pharusavāco hoti,||<br />
					parañ ca pharusāya vācāya sam-ā-dapeti,||<br />
					pharusāya vācāya ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca samphappalāpī hoti,||<br />
					parañ ca samphappalāpe sam-ā-dapeti,||<br />
					samphappalāpe ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca abhijjhālū hoti,||<br />
					parañ ca abhijjhāya sam-ā-dapeti,||<br />
					abhijjhāya ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca vyāpanna citto hoti,||<br />
					parañ ca vyāpāde sam-ā-dapeti,||<br />
					vyāpāde ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca micchā-diṭṭhiko hoti,||<br />
					parañ ca micchā-diṭṭhiyā sam-ā-dapeti,||<br />
					micchā-diṭṭhiyā ca samanuñño hoti.|| ||</p>

					<p class="f4">Imehi kho bhikkhave tiɱsāya dhammehi samannāgato khataɱ upahataɱ attānaɱ pariharati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tiɱsāya bhikkhave dhammehi samannāgato akkhataɱ anupahataɱ attānaɱ pariharati.|| ||</p>

					<p class="f4">Katamehi tiɱsāya?|| ||</p>

					<p class="f4">Attanā ca pāṇāti-pātā paṭivirato hoti,||<br />
					parañ ca pāṇāti-pātā veramaṇiyā sam-ā-dapeti,||<br />
					pāṇāti-pātā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca adinn'ādānā paṭivirato hoti,||<br />
					parañ ca adinn'ādānā veramaṇiyā sam-ā-dapeti,||<br />
					adinn'ādānā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cāri paṭivirato hoti,||<br />
					parañ ca kāmesu micchā-cārā veramaṇiyā sam-ā-dapeti,||<br />
					kāmesu micchā-cārā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca musā-vādā paṭivirato hoti,||<br />
					parañ ca musā-vādā veramaṇiyā sam-ā-dapeti,||<br />
					musā-vādā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca pisunāya vācāya paṭivirato hoti,||<br />
					parañ ca pisunāya vācāya veramaṇiyā sam-ā-dapeti,||<br />
					pisunāya vācāya veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca pharusāya vācāya paṭivirato hoti,||<br />
					parañ ca parusāya vācāya veramaṇiyā sam-ā-dapeti,||<br />
					pharusāya vācāya veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca samphappalāpā paṭivirato hoti,||<br />
					parañ ca samphappalāpā veramaṇiyā sam-ā-dapeti,||<br />
					samphappalāpā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca anabhijjhālū hoti,||<br />
					parañ ca anabhijjhāya sam-ā-dapeti,||<br />
					anabhijjhāya ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca abyāpanna citto hoti,||<br />
					parañ ca avyāpāde sam-ā-dapeti,||<br />
					avyāpāde ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti,||<br />
					sammā-diṭṭhiyā ca samanuñño hoti.|| ||</p>

					<p class="f4">Imehi kho bhikkhave tiɱsāya dhammehi samannāgato akkhataɱ anupahataɱ attānaɱ pariharati ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Cattārisāya bhikkhave dhammehi samannāgato khataɱ upahataɱ attānaɱ pariharati.|| ||</p>

					<p class="f4">Katamehi cattārisāya?|| ||</p>

					<p class="f4">Attanā ca pāṇāti-pātī hoti,||<br />
					parañ ca pāṇāti-pāte sam-ā-dapeti,||<br />
					pāṇāti-pāte ca samanuñño hoti,||<br />
					pāṇāti-pātassa ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca adinn'ādāyī hoti,||<br />
					parañ ca adinn'ādāne sam-ā-dapeti,||<br />
					adinn'ādāne ca samanuñño hoti,||<br />
					adinn'ādānassa ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārī hoti,||<br />
					parañ ca kāmesu micchā-cāre sam-ā-dapeti,||<br />
					kāmesu micchā-cāre ca samanuñño hoti,||<br />
					kāmesu micchā-cārassa ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca musā-vādī hoti,||<br />
					parañ ca musā-vāde sam-ā-dapeti,||<br />
					musā-vāde ca samanuñño hoti,||<br />
					musā-vādassa ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca pisunavāco hoti,||<br />
					parañ ca pisunāya vācāya sam-ā-dapeti,||<br />
					pisunāya vācāya samanuñño hoti,||<br />
					pisunāya ca vācāya vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca pharusavāco hoti,||<br />
					parañ ca pharusāya vācāya sam-ā-dapeti,||<br />
					pharusāya vācāya ca samanuñño hoti,||<br />
					pharusāya vācāya ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca samphappalāpī hoti,||<br />
					parañ ca samphappalāpe sam-ā-dapeti,||<br />
					samphappalāpe ca samanuñño hoti,||<br />
					sampha-p-palāpassa ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca abhijjhālū hoti,||<br />
					parañ ca abhijjhāya sam-ā-dapeti,||<br />
					abhijjhāya ca samanuñño hoti,||<br />
					abhijjhāya ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca vyāpanna-citto hoti,||<br />
					parañ ca vyāpāde sam-ā-dapeti,||<br />
					vyāpāde samanuñño hoti,||<br />
					vyāpādassa ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca micchā-diṭṭhiko hoti,||<br />
					parañ ca micchā-diṭṭhiyā sam-ā-dapeti,||<br />
					micchā-diṭṭhiyā ca samanuñño hoti,||<br />
					micchā-diṭṭhiyā ca vaṇṇaɱ bhāsati.|| ||</p>

					<p class="f4">Imehi kho bhikkhave cattārīsāya dhammehi samannāgato khataɱ upahataɱ attānaɱ pariharati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Cattārīsāya bhikkhave dhammehi samannāgato akkhataɱ anupahataɱ attānaɱ pariharati.|| ||</p>

					<p class="f4">Katamehi cattārīsāya?|| ||</p>

					<p class="f4">Attanā ca pāṇāti-pātā paṭivirato hoti,||<br />
					parañ ca pāṇāti-pātā veramaṇiyā sam-ā-dapeti,||<br />
					pāṇāti-pātā veramaṇiyā ca samanuñño hoti,||<br />
					pāṇāti-pātā veramaṇiyā ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca adinn'ādānā paṭivirato hoti,||<br />
					parañ ca adinn'ādānā veramaṇiyā sam-ā-dapeti,||<br />
					adinn'ādānā veramaṇiyā ca samanuñño hoti,||<br />
					adinn'ādānā veramaṇiyā ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārā paṭivirato hoti,||<br />
					parañ ca kāmesu micchā-cārā veramaṇiyā sam-ā-dapeti,||<br />
					kāmesu micchā-cārā veramaṇiyā ca samanuñño hoti,||<br />
					kāmesu micchā-cārā veramaṇiyā ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca musā-vādā paṭivirato hoti,||<br />
					parañ ca musā-vādā veramaṇiyā sam-ā-dapeti,||<br />
					musā-vādā veramaṇiyā ca samanuñño hoti,||<br />
					musā-vādā veramaṇiyā ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca pisunāya vācāya paṭivirato hoti,||<br />
					parañ ca pisunāyā vācāya veramaṇiyā sam-ā-dapeti,||<br />
					pisunāya vācāya veramaṇiyā ca samanuñño hoti,||<br />
					pisunāyā vācāya veramaṇiyā ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca pharusāya vācāya paṭivirato hoti,||<br />
					parañ ca pharusāya vavāya veramaṇiyā sam-ā-dapeti,||<br />
					pharusāya vācāya veramaṇiyā ca samanuñño hoti,||<br />
					pharusāya vācāya veramaṇiyā ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca samphappalāpā paṭivirato hoti,||<br />
					parañ ca samphappalāpā veramaṇiyā sam-ā-dapeti,||<br />
					samphappalāpā veramaṇiyā ca samanuñño hoti,||<br />
					samphappalāpā ca veramaṇiyā vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca anabhijjhālū hoti,||<br />
					parañ ca anabhijjhāya sam-ā-dapeti,||<br />
					anabhijjhāya ca samanuñño hoti,||<br />
					anabhijjhāya ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca avyāpanna-citto hoti,||<br />
					parañ ca avyāpāde sam-ā-dapeti,||<br />
					avyāpāde ca samanuñño hoti,||<br />
					avyāpādassa ca vaṇṇaɱ bhāsati.|| ||</p>

					<p class="ctr c">&#9632;</p>

					<p class="f4">Attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti,||<br />
					sammā-diṭṭhiyā ca samanuñño hoti,||<br />
					sammā-diṭṭhiyā ca vaṇṇaɱ bhāsati.|| ||</p>

					<p class="f4">Imehi kho bhikkhave cattārīsāya dhammehi samannāgato akkhataɱ anupahataɱ attānaɱ pariharati" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>