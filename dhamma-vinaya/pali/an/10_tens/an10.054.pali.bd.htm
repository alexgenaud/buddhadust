<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 54. The Buddha gives two criteria for evaluating the knowledge of one's own heart: attainment of higher wisdom and insight into Dhamma, and calm of heart; and then he gives a method for judging the right course to take with regard to clothing, food, location and persons." />
<title>AN 10 54: Samatha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VI. Sa-Citta Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p54">Sutta 54</a></h4>

					<h1>Samatha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg98"><span class="f2 g"><b>[98]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.054.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.054.than.ati.htm#p1">than</a>][<a href="../../../../dhamma-vinaya/wp/an/10_tens/an10.054.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "No ce bhikkhave bhikkhu para-citta-pariyāya-kusalo hoti, atha||<br />
					'sa-citta-pariyāya-kusalo bhavissāmī' ti|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kathañ ca bhikkhave bhikkhu sa-citta-pariyāya kusalo hoti?|| ||</p>

					<p class="f4">Seyyathā pi bhikkhave itthī vā||<br />
					puriso vā||<br />
					daharo yuvā maṇḍanaka-jātiko ādāse vā||<br />
					parisuddhe pariyodāte acche vā||<br />
					udapatte sakaɱ mukha-nimittaɱ pacc-a-vekkhamāno sace tattha passati rajaɱ vā aŋgaṇaɱ vā,||<br />
					tass'eva rajassa vā aŋgaṇassa vā,||<br />
					pahānāya vāyamati.|| ||</p>

					<p class="f4">No ce tattha passati rajaɱ vā||<br />
					aŋgaṇaɱ vā||<br />
					ten'evatta-mano <a id="pg99"><span class="f2 g"><b>[99]</b></span></a> hoti paripuṇṇa-saŋkappo||<br />
					'lābhā vata me||<br />
					paripuṇṇaɱ vata me' ti.|| ||</p>

					<p class="f4">Evam eva kho bhikkhave bhikkhuno pacc-a-vekkhaṇā bahukārā hoti kusalesu dhammesu.|| ||</p>

					<p class="f4">'Lābhī nu kho'mhi ajjhattaɱ ceto-samathassa,||<br />
					na nu kho'mhi lābhī ajjhattaɱ ceto-samathassa,||<br />
					lābhī nu kho'mhi adhipaññā-dhamma-vipassanāya||<br />
					na nu kho'mhi lābhī adhipaññā-dhamma-vipassanāyā' ti.|| ||</p>

					<p class="ctr c">&#9632;</p>

					<p class="f4">4. Sace bhikkhave bhikkhu pacc-a-vekkhamāno evaɱ jānāti:|| ||</p>

					<p class="f4">'Lābhī'mhi ajjhattaɱ ceto-samathassa,||<br />
					na lābhī adhipaññā-dhamma-vipassanāyā' ti,||<br />
					tena bhikkhave bhikkhunā ajjhattaɱ ceto-samathe patiṭṭhāya adhipaññā-dhamma-vipassanāya yogo karaṇīyo.|| ||</p>

					<p class="f4">So aparena samayena lābhi c'eva hoti ajjhattaɱ ceto-samathassa lābhī ca adhipaññā-dhamma-vipassanāya.|| ||</p>

					<p class="ctr c">&#9632;</p>

					<p class="f4">5. Sace pana bhikkhave bhikkhu pacc-a-vekkhamāno evaɱ jānāti:|| ||</p>

					<p class="f4">'Lābhī'mhi adhipaññā-dhamma-vipassanāya na lābhī ajjhattaɱ cetosamatassā' ti,||<br />
					tena bhikkhave bhikkhunā adhipaññā-dhamma-vipassanāya patiṭṭhāya ajjhattaɱ ceto-samathe yogo karaṇīyo.|| ||</p>

					<p class="f4">So aparena samayena lābhī c'eva hoti adhipaññā-dhamma-vipassanāya lābhī ca ajjhattaɱ ceto-samathassa.|| ||</p>

					<p class="ctr c">&#9632;</p>

					<p class="f4">6. Sace pana bhikkhave bhikkhu pacc-a-vekkhamāno evaɱ jānāti:|| ||</p>

					<p class="f4">'Na lābhī ajjhattaɱ ceto-samathassa,||<br />
					na lābhī adhipaññā-dhamma-vipassanāyā' ti,||<br />
					tena bhikkhave bhikkhunā tesaɱ yeva kusalānaɱ dhammānaɱ paṭilābhāya adhimatto||<br />
					chando ca||<br />
					vāyāmo ca||<br />
					ussāho ca||<br />
					ussoḷhhi ca||<br />
					appaṭivāni ca||<br />
					sati ca||<br />
					sampajañññ ca karaṇīyaɱ.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, āditta-celo vā āditta-sīso vā tasse va celassa vā sīsassa vā nibbāpanāya adhimattaɱ||<br />
					chandañ ca||<br />
					vāyāmañ ca||<br />
					ussāhañ ca||<br />
					ussoḷhiñ ca||<br />
					appaṭivāniñ ca||<br />
					satiñ ca||<br />
					sampajañññ ca kareyya|| ||</p>

					<p class="f4">Evam eva kho, bhikkhave, tena bhikkhunā tesaɱ yeva kusalānaɱ dhammānaɱ,||<br />
					paṭilābhāya adhimatto||<br />
					chando ca <a id="pg100"><span class="f2 g"><b>[100]</b></span></a>||<br />
					vāyāmo ca||<br />
					ussāho ca||<br />
					ussoḷhhi ca||<br />
					appaṭivāni ca||<br />
					sati ca||<br />
					sampajaññañ ca karaṇīyaɱ.|| ||</p>

					<p class="f4">So aparena samayena lābhīc'eva hoti ajjhattaɱ ceto-samathassa lābhī ca adhipaññā-dhamma-vipassanāya.|| ||</p>

					<p class="ctr c">&#9632;</p>

					<p class="f4">7. Sace pana bhikkhave bhikkhu pacc-a-vekkhamāno evaɱ jānāti:|| ||</p>

					<p class="f4">'Lābhi'mhi ajjhattaɱ ceto-samathassa, lābhī adhipaññā-dhamma-vipassanāyā' ti,|| ||</p>

					<p class="f4">tena bhikkhave bhikkhunā tesu yeva kusalesu dhammesu patiṭṭhāya uttariɱ āsavānaɱ khayāya yogo karaṇīyo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Cīvaram-pahaɱ bhikkhave, du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p class="ctr c">&#9632;</p>

					<p class="f4">Piṇḍa-pātam-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p class="ctr c">&#9632;</p>

					<p class="f4">Senāsanam-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p class="ctr c">&#9632;</p>

					<p class="f4">Gāma-nigamam-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p class="ctr c">&#9632;</p>

					<p class="f4">Jana-pada-padesam-pahaɱ bhikkhave du-vidhenana vadāmi,||<br />
					sevitabbam pi||<br />
					asevitabbam pi.|| ||</p>

					<p class="ctr c">&#9632;</p>

					<p class="f4">Puggalam-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. 'Cīvaram-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi' ti.|| ||</p>

					<p class="f4">Iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā cīvaraɱ:|| ||</p>

					<p class="f4">'Idaɱ kho me cīvaraɱ seveto||<br />
					akusalā dhammā abhivaḍḍhanti,||<br />
					kusalā dhammā parihāyantī' ti,||<br />
					eva-rūpaɱ cīvaraɱ na sevitabbaɱ.|| ||</p>

					<p class="f4">Tattha yaɱ jaññā cīvaraɱ:|| ||</p>

					<p class="f4">'Idaɱ kho me cīvaraɱ sevato||<br />
					akusalā dhammā parihāyanti||<br />
					kusalā dhammā abhivaḍḍhan' ti,||<br />
					eva rūpaɱ cīvara sevitabbaɱ.|| ||</p>

					<p class="f4">Cīvaram-pahaɱ bhikkhave du-vidhena vadāmi,||<br />
					sevitabbam pi asevitabbam pi,<br />
					iti yaɱ taɱ vuttaɱ idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">10. 'Piṇḍa-pātam-pahaɱ bhikkhave du-vidhena vadāmi,||<br />
					sevitabbam pi asevitabbam pi' ti.|| ||</p>

					<p class="f4">Iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā piṇḍa-pātaɱ:|| ||</p>

					<p class="f4">'Imaɱ kho me piṇḍa-pātaɱ seveto||<br />
					akusalā dhammā abhivaḍḍhanti||<br />
					kusalā <a id="pg101"><span class="f2 g"><b>[101]</b></span></a> dhammā parihāyanti' ti,||<br />
					eva-rūpo piṇḍa-pāto na sevitabbo.|| ||</p>

					<p class="f4">Tattha yaɱ jaññā piṇḍa-pātaɱ:|| ||</p>

					<p class="f4">'Imaɱ kho me piṇḍa-pātaɱ sevato||<br />
					akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpo piṇḍa-pāto sevitabbo.|| ||</p>

					<p class="f4">Piṇḍa-pātam-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi ti.|| ||</p>

					<p class="f4">Iti yaɱ taɱ vuttaɱ idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">11. 'Senāsanam-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi' ti.|| ||</p>

					<p class="f4">Iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā sen'āsanaɱ:|| ||</p>

					<p class="f4">'Idaɱ kho me sen'āsanaɱ sevato||<br />
					akusalā dhammā abhivaḍḍhanti,||<br />
					kusalā dhammā parihāyantī' ti,||<br />
					eva-rūpaɱ sen'āsanaɱ||<br />
					na sevitabbaɱ.|| ||</p>

					<p class="f4">Tattha yaɱ jaññā sen'āsanaɱ:|| ||</p>

					<p class="f4">'Idaɱ kho me sen'āsanaɱ sevato||<br />
					akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpaɱ sen'āsanaɱ sevitabbaɱ.|| ||</p>

					<p class="f4">Senāsanam-pahaɱ bhikkhave du-vidhena vadāmi, sevitabbam pi||<br />
					asevitabbam pī ti.|| ||</p>

					<p class="f4">Iti yaɱ vuttaɱ idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">12. 'Gāma-nigamam-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi' ti.|| ||</p>

					<p class="f4">Iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā gāmani-gamaɱ:|| ||</p>

					<p class="f4">'Idaɱ kho me gāmani-gamaɱ sevato||<br />
					akusalā dhammā abhivaḍḍhanti||<br />
					kusalā dhammā parihāyanti' ti,||<br />
					eva-rūpo gāmani-gamo na sevitabbo.|| ||</p>

					<p class="f4">Tattha yaɱ jaññā gāmani-gamaɱ:|| ||</p>

					<p class="f4">'Imaɱ kho me gāmani-gamaɱ sevato||<br />
					akusalā dhammā parihāyanti,||<br />
					kusalā dhammā abhivaḍḍhantī' ti,||<br />
					eva-rūpo gāmani-gamo sevitabbo.|| ||</p>

					<p class="f4">Gāma-nigamam-pāhaɱ bhikkhave du-vidhena vadāmi, sevitabbampi asevitabbam pī' ti.|| ||</p>

					<p class="f4">Iti yaɱ taɱ vuttaɱ idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">13. 'Jana-pada-padesam-pahaɱ bhikkhave du-vidhena vadāmi,||<br />
					sevitabbam pi||<br />
					asevitabbam pi' ti.|| ||</p>

					<p class="f4">Iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā jana-pada padesaɱ:|| ||</p>

					<p class="f4">'Imaɱ kho me jana-pada-padesaɱ sevato||<br />
					akusalā dhammā abhivaḍḍhanti,||<br />
					<a id="pg102"><span class="f2 g"><b>[102]</b></span></a> kusalā dhammā parihāyantī' ti,||<br />
					eva-rūpo jana-pada padeso na sevitabbo.|| ||</p>

					<p class="f4">Tattha yaɱ jaññā jana-pada-padesaɱ:|| ||</p>

					<p class="f4">'Imaɱ kho me jana-pada-padesaɱ sevato||<br />
					akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpo jana-pada-padeso sevitabbo.|| ||</p>

					<p class="f4">Jana-pada-padesam-pahaɱ bhikkhave du-vidhena vadāmi,||<br />
					sevitabbam pi asevitabbampī ti||<br />
					iti yaɱ taɱ vuttaɱ idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">14. 'Puggalam-pahaɱ bhikkhave du-vidhena vadāmi,||<br />
					sevitabbam pi asevitabbam pi' ti.|| ||</p>

					<p class="f4">Iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Tattha yaɱ jaññā puggalaɱ:|| ||</p>

					<p class="f4">'Imaɱ kho me puggalaɱ sevato||<br />
					akusalā dhammā abhivaḍḍhanti||<br />
					kusalā dhammā parihāyantī' ti,||<br />
					eva-rūpo puggalo na sevitabbo.|| ||</p>

					<p class="f4">Tattha yaɱ jaññā puggalaɱ:|| ||</p>

					<p class="f4">'Imaɱ kho me puggalaɱ sevato||<br />
					akusalā dhammā parihāyanti||<br />
					kusalā dhammā abhivaḍḍhantī' ti,||<br />
					eva-rūpo puggalo sevitabbo.|| ||</p>

					<p class="f4">Puggalam-pahaɱ bhikkhave du-vidhena vadāmi,||<br />
					sevitabbam pi asevitabbam pī ti||<br />
					iti yaɱ taɱ vuttaɱ||<br />
					idam etaɱ paṭicca vuttan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
