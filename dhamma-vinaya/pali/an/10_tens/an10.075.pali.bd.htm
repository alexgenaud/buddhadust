<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 75. Migasala confronts Ānanda in a huff because of her confusion over the fates of her father and uncle. Both were declared to have been reborn in the Tusita realm as Once-returners by the Buddha. Her father was proficient in ethical conduct but deficient in wisdom, her uncle proficient in wisdom but deficient in ethical behavior, but Migasala only sees one side: that her father was proficient in ethical behavior and her uncle was not; and she proceds to judge the Buddha and the Dhamma as flawed. Gotama explains the issue to Ānanda and gives five similar cases." />
<title>AN 10 75: Migasala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					10. Dasaka-Nipāta<br />
					8: Ākaŋkha-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p75">Sutta 75</a></h4>

					<h1>Migasālā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg137"><span class="f2 g"><b>[137]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.075.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.075.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Ānando pubbaṇha-samayaɱ nivāsetvā patta-cīvaram ādāya yena Migasālāya upāsikāya nivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Atha kho Migasālā upāsikā yen'āyasmā Ānando ten'upasankami.|| ||</p>

					<p class="f4">Upasaŋkamitvā āyasmantaɱ Ānandaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnā kho Migasālā upāsikā āyasmantaɱ Ānandaɱ etad avoca:|| ||</p>

					<p class="f4">2. "Kathaɱ-kathaɱ nāmo ayaɱ bhante Ānanda Bhagavatā <a id="pg138"><span class="f2 g"><b>[138]</b></span></a> dhammo desito aññeyyo,||<br />
					yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyaɱ?|| ||</p>

					<p class="f4">Pitā me bhante Purāṇo brahma-cārī ahosi ārā-cārī virato methunā gāma-dhammā.|| ||</p>

					<p class="f4">So kāla-kato Bhagavatā vyākato||<br />
					'Sakad'āgāmī satto Tusitaɱ kāyaɱ upapanno' ti.|| ||</p>

					<p class="f4">Pettā piyo me bhante Isidatto abrahma-cārī ahosi sadāra-santuṭṭho,||<br />
					so pi kāla-kato Bhagavatā vyākato||<br />
					'Sakad'āgāmī satto Tusitaɱ kāyaɱ upapanno' ti.|| ||</p>

					<p class="f4">Kathaɱ-kathaɱ nāmo ayaɱ bhante Ānanda Bhagavatā dhammo desito aññeyyo,||<br />
					yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyan" ti?|| ||</p>

					<p class="f4">"Evaɱ kho pan'etaɱ bhagini Bhagavatā vyākatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho āyasmā Ānando Migasālāya upāsikāya nivesane piṇḍa-pātaɱ gahetvā uṭṭhāy āsanā pakkāmi.|| ||</p>

					<p class="f4">Atha kho āyasmā Ānando pacchā-bhattaɱ piṇḍa-pāta-paṭikkanto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Idh'āhaɱ bhante pubbaṇha-samayaɱ nivāsetvā patta-cīvaram ādāya yena Migasālāya upāsikāya nivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdiɱ.|| ||</p>

					<p class="f4">Atha kho bhante Migasālā upāsikā yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ nisidi.|| ||</p>

					<p class="f4">Eka-m-antaɱ nisinnā kho bhante Migasālā upāsikā maɱ etad avoca:|| ||</p>

							<p class="in2">'Kathaɱ-kathaɱ nāmo ayaɱ bhante Ānanda Bhagavatā dhammo <a id="pg139"><span class="f2 g"><b>[139]</b></span></a> desito aññeyyo,||<br />
							yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyaɱ?|| ||</p>

							<p class="in2">Pitā me bhante Purāṇo brahma-cārī ahosi ārā-cārī virato methunā gāma-dhammā.|| ||</p>

							<p class="in2">So kāla-kato Bhagavatā vyākato||<br />
							'Sakad'āgāmī satto Tusitaɱ kāyaɱ upapanno' ti.|| ||</p>

							<p class="in2">Pettā piyo me bhante Isidatto abrahma-cārī ahosi sadāra-santuṭṭho,||<br />
							so pi kāla-kato Bhagavatā vyākato||<br />
							'Sakad'āgāmī satto Tusitaɱ kāyaɱ upapanno' ti.|| ||</p>

							<p class="in2">Kathaɱ-kathaɱ nāmo ayaɱ bhante Ānanda Bhagavatā dhammo desito aññeyyo,||<br />
							yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyan ti?|| ||</p>

					<p class="f4">Evaɱ vutte ahaɱ bhante Migasālaɱ upāsikaɱ etad avocaɱ:|| ||</p>

					<p class="f4">'Evaɱ kho pan'etaɱ bhagini Bhagavatā vyākatan'" ti.|| ||</p>

					<p class="f4">"Kā c'Ānanda Migasālā upāsikā bālā avyattā ambhakā ambhakapaññā?|| ||</p>

					<p class="f4">Ke ca purisa-puggala-paro-pariye ñāṇe!|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Dasa yime Ānanda puggalo santo saŋvijj'amānā lokasmi.|| ||</p>

					<p class="f4">Katame dasa?|| ||</p>

					<p class="f4">4. Idh'Ānanda ekacco puggalo du-s-sīlo hoti,||<br />
					tañ ca cetovimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa taɱ du-s-sīlyaɱ aparisesaɱ nirujjhati.|| ||</p>

					<p class="f4">Tassa savaṇena pi akataɱ hoti,||<br />
					bāhu-saccena pi akataɱ hoti,||<br />
					diṭṭhiyā pi appaṭi-viddhaɱ hoti,||<br />
					sāmayikam pi vimuttiɱ na labhati.|| ||</p>

					<p class="f4">So kāyassa bhedā param maraṇā hānāya pareti no visesāya,||<br />
					hāna-gāmī yeva hoti||<br />
					no visesa-gāmī.|| ||</p>

					<p class="f4">5. Idha pan'Ānanda ekacco puggalo du-s-sīlo hoti,||<br />
					tañ ca cetovimuttiɱ paññā-vimuttiɱ yathā-bhūtaɱ pajānāti,||<br />
					<a id="pg140"><span class="f2 g"><b>[140]</b></span></a> yatth'assa taɱ du-s-sīlyaɱ aparisesaɱ nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi suppaṭi-viddhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaɱ eko hīno,||<br />
					eko paṇīto' ti?|| ||</p>

					<p class="f4">Taɱ hi tesaɱ Ānanda hoti dīgha-rattaɱ ahitāya dukkhāya.|| ||</p>

					<p class="f4">Tatr'Ānanda yavāyaɱ puggalo du-s-sīlo hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti,||<br />
					yatth'assa taɱ du-s-sīlyaɱ aparisesaɱ nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi suppaṭi-viddhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">Ayaɱ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Imaɱ hi Ānanda puggalaɱ Dhamma-soto nibbahati.|| ||</p>

					<p class="f4">Tad antaraɱ ko jāneyya aññatra Tathāgatena?|| ||</p>

					<p class="f4">Tasmā ti h'Ānanda mā puggalesu pamāṇikā ahuvattha,||<br />
					mā puggalesu pamāṇaɱ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaɱ gaṇhanto,||<br />
					ahaɱ c'Ānanda puggalesu pamāṇaɱ gaṇheyyaɱ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg141"><span class="f2 g"><b>[141]</b></span></a> 6. Idha pan'Ānanda ekacco puggalo sīlavā hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa taɱ sīlaɱ aparisesaɱ nirujjhati.|| ||</p>

					<p class="f4">Tassa savaṇena pi akataɱ hoti,||<br />
					bāhu-saccena pi akataɱ hoti,||<br />
					diṭṭhiyā pi appaṭi-viddhaɱ hoti,||<br />
					sāmayikam pi vimuttiɱ na labhati.|| ||</p>

					<p class="f4">So kāyassa bhedā param maraṇā hānāya pareti,||<br />
					no visesaɱ||<br />
					hāna-gāmī yeva hoti,||<br />
					no visesa-gāmī.|| ||</p>

					<p class="f4">7. Idha pan'Ānanda ekacco puggalo sīlavā hoti,||<br />
					tañ ca cetovimuttiɱ paññā-vimuttiɱ yathā-bhūtaɱ pajānāti,||<br />
					yatth'assa taɱ sīlaɱ aparisesaɱ nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi paṭividdhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaɱ eko hīno,||<br />
					eko paṇīto' ti?|| ||</p>

					<p class="f4">Taɱ hi tesaɱ Ānanda hoti dīgha-rattaɱ ahitāya dukkhāya.|| ||</p>

					<p class="f4">Tatr'Ānanda yavāyaɱ puggalo du-s-sīlo hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti,||<br />
					yatth'assa taɱ du-s-sīlyaɱ aparisesaɱ nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi suppaṭi-viddhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">Ayaɱ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Imaɱ hi Ānanda puggalaɱ Dhamma-soto nibbahati.|| ||</p>

					<p class="f4">Tad antaraɱ ko jāneyya aññatra Tathāgatena?|| ||</p>

					<p class="f4">Tasmā ti h'Ānanda mā puggalesu pamāṇikā ahuvattha,||<br />
					mā puggalesu pamāṇaɱ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaɱ gaṇhanto,||<br />
					ahaɱ c'Ānanda puggalesu pamāṇaɱ gaṇheyyaɱ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Idha pan'Ānanda ekacco puggalo nibbarāgo hoti,||<br />
					tañ ca cetovimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa so rāgo apariseso nirujjhati.|| ||</p>

					<p class="f4">Tassa savaṇenapitha akataɱ hoti,||<br />
					bāhu-saccena pi akataɱ hoti,||<br />
					diṭṭhiyāpi apaṭividdhaɱ hoti,||<br />
					sāmayikam pi vimuttiɱ na labhati.|| ||</p>

					<p class="f4">So kāyassa bhedā param maraṇā hānāya pareti,||<br />
					no visesaɱ||<br />
					hāna-gāmī yeva hoti,||<br />
					no visesa-gāmī.|| ||</p>

					<p class="f4">9. Idha pan'Ānanda ekacco puggalo nibbarāgo hoti,||<br />
					tañ ca ceto vimuttiɱ paññā-vimuttiɱ yathā-bhūtaɱ pajānāti,||<br />
					yatth'assa so rāgo apariseso nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi paṭividdhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">So <a id="pg142"><span class="f2 g"><b>[142]</b></span></a>
					So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaɱ eko hīno,||<br />
					eko paṇīto' ti?|| ||</p>

					<p class="f4">Taɱ hi tesaɱ Ānanda hoti dīgha-rattaɱ ahitāya dukkhāya.|| ||</p>

					<p class="f4">Tatr'Ānanda yavāyaɱ puggalo du-s-sīlo hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti,||<br />
					yatth'assa taɱ du-s-sīlyaɱ aparisesaɱ nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi suppaṭi-viddhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">Ayaɱ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Imaɱ hi Ānanda puggalaɱ Dhamma-soto nibbahati.|| ||</p>

					<p class="f4">Tad antaraɱ ko jāneyya aññatra Tathāgatena?|| ||</p>

					<p class="f4">Tasmā ti h'Ānanda mā puggalesu pamāṇikā ahuvattha,||<br />
					mā puggalesu pamāṇaɱ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaɱ gaṇhanto,||<br />
					ahaɱ c'Ānanda puggalesu pamāṇaɱ gaṇheyyaɱ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Idha pan'Ānanda ekacco puggalo kodhano hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa so kodho apariseso nirujjhati.|| ||</p>

					<p class="f4">Tassa savaṇena pi akataɱ hoti,||<br />
					bāhu-saccena pi akataɱ hoti,||<br />
					diṭṭhiyā pi appaṭi-viddhaɱ hoti,||<br />
					sāmayikam pi vimuttiɱ na labhati.|| ||</p>

					<p class="f4">So kāyassa bhedā param maraṇā hānāya pareti,||<br />
					no visesaɱ||<br />
					hāna-gāmī yeva hoti,||<br />
					no visesa-gāmī.|| ||</p>

					<p class="f4">11. Idha pan'Ānanda ekacco puggalo kodhano hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti||<br />
					yatth'assa so kodho apariseso nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi paṭividdhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaɱ eko hīno,||<br />
					eko paṇīto' ti?|| ||</p>

					<p class="f4">Taɱ hi tesaɱ Ānanda hoti dīgha-rattaɱ ahitāya dukkhāya.|| ||</p>

					<p class="f4">Tatr'Ānanda yavāyaɱ puggalo du-s-sīlo hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti,||<br />
					yatth'assa taɱ du-s-sīlyaɱ aparisesaɱ nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi suppaṭi-viddhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">Ayaɱ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Imaɱ hi Ānanda puggalaɱ Dhamma-soto nibbahati.|| ||</p>

					<p class="f4">Tad antaraɱ ko jāneyya aññatra Tathāgatena?|| ||</p>

					<p class="f4">Tasmā ti h'Ānanda mā puggalesu pamāṇikā ahuvattha,||<br />
					mā puggalesu pamāṇaɱ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaɱ gaṇhanto,||<br />
					ahaɱ c'Ānanda puggalesu pamāṇaɱ gaṇheyyaɱ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. Idha pan'Ānanda ekacco puggalo uddhato hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti,||<br />
					yatth'assa taɱ uddhaccaɱ aparisesaɱ nirujjhati.|| ||</p>

					<p class="f4">Tassa savaṇena pi akataɱ hoti,||<br />
					bāhu-saccena pi akataɱ hoti,||<br />
					diṭṭhiyā pi appaṭi-viddhaɱ hoti,||<br />
					sāmayikam pi vimuttiɱ na labhati.|| ||</p>

					<p class="f4">So kāyassa bhedā param maraṇā hānāya pareti,||<br />
					no visesaɱ||<br />
					hāna-gāmī yeva hoti,||<br />
					no visesa-gāmī.|| ||</p>

					<p class="f4">13. Idha pan'Ānanda ekacco puggalo uddhato hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti,||<br />
					yatth'assa taɱ uddhaccaɱ aparisesaɱ nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi <a id="pg143"><span class="f2 g"><b>[143]</b></span></a> paṭividdhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaɱ eko hīno,||<br />
					eko paṇīto' ti?|| ||</p>

					<p class="f4">Taɱ hi tesaɱ Ānanda hoti dīgha-rattaɱ ahitāya dukkhāya.|| ||</p>

					<p class="f4">Tatr'Ānanda yavāyaɱ puggalo du-s-sīlo hoti,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti,||<br />
					yatth'assa taɱ du-s-sīlyaɱ aparisesaɱ nirujjhati.|| ||</p>

					<p class="f4">Tassa savaṇena pi kataɱ hoti,||<br />
					bāhu-saccena pi kataɱ hoti,||<br />
					diṭṭhiyā pi suppaṭi-viddhaɱ hoti,||<br />
					sāmayikam pi vimuttiɱ labhati.|| ||</p>

					<p class="f4">Ayaɱ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taɱ kissa hetu?|| ||</p>

					<p class="f4">Imaɱ hi Ānanda puggalaɱ Dhamma-soto nibbahati.|| ||</p>

					<p class="f4">Tad antaraɱ ko jāneyya aññatra Tathāgatena?|| ||</p>

					<p class="f4">Tasmā ti h'Ānanda mā puggalesu pamāṇikā ahuvattha,||<br />
					mā puggalesu pamāṇaɱ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaɱ gaṇhanto,||<br />
					ahaɱ c'Ānanda puggalesu pamāṇaɱ gaṇheyyaɱ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kā c'Ānanda Migasālā upāsikā bālā avyattā ambhakā ambaka-paññā,||<br />
					ke ca purisa-puggala-paro-pariye ñāṇe.|| ||</p>

					<p class="f4">Ime kho Ānanda dasa puggalā santo saŋvijj'amānā lokasmi.|| ||</p>

					<p class="f4">14. Yathā-rūpena Ānanda sīlena Purāṇo samannāgato ahosi,||<br />
					tathā-rūpena sīlena Isidatto samannāgato abhavissa||<br />
					na yidha Purāṇo Isidattassa gatim pi aññassa.|| ||</p>

					<p class="f4"><a id="pg144"><span class="f2 g"><b>[144]</b></span></a>  Yathā-rūpāya ca Ānanda paññāya Isidatto samannāgato ahosi,||<br />
					tathā-rūpāya paññāya Purāṇo samannāgate abhavissa,||<br />
					na yidha Isidatto Purāṇassa gatim pi aññassa.|| ||</p>

					<p class="f4">Iti kho Ānanda ime puggalā ubho ek'aŋga-hīnā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
