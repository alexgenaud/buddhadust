<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 75. Migasala confronts Ānanda in a huff because of her confusion over the fates of her father and uncle. Both were declared to have been reborn in the Tusita realm as Once-returners by the Buddha. Her father was proficient in ethical conduct but deficient in wisdom, her uncle proficient in wisdom but deficient in ethical behavior, but Migasala only sees one side: that her father was proficient in ethical behavior and her uncle was not; and she proceds to judge the Buddha and the Dhamma as flawed. Gotama explains the issue to Ānanda and gives five similar cases." />
<title>AN 10 75: Migasala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					10. Dasaka-Nipāta<br />
					8: Ākaṇkha-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p75">Sutta 75</a></h4>

					<h1>Migasālā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg137"><span class="f2 g"><b>[137]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.075.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.075.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Ānando pubbaṇha-samayaṃ nivāsetvā patta-cīvaram ādāya yena Migasālāya upāsikāya nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho Migasālā upāsikā yen'āyasmā Ānando ten'upasaṇkami.|| ||</p>

					<p class="f4">Upasaṇkamitvā āyasmantaṃ Ānandaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnā kho Migasālā upāsikā āyasmantaṃ Ānandaṃ etad avoca:|| ||</p>

					<p class="f4">2. "Kathaṃ-kathaṃ nāmo ayaṃ bhante Ānanda Bhagavatā <a id="pg138"><span class="f2 g"><b>[138]</b></span></a> dhammo desito aññeyyo,||<br />
					yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyaṃ?|| ||</p>

					<p class="f4">Pitā me bhante Purāṇo brahma-cārī ahosi ārā-cārī virato methunā gāma-dhammā.|| ||</p>

					<p class="f4">So kāla-kato Bhagavatā vyākato||<br />
					'Sakad'āgāmī satto Tusitaṃ kāyaṃ upapanno' ti.|| ||</p>

					<p class="f4">Pettā piyo me bhante Isidatto abrahma-cārī ahosi sadāra-santuṭṭho,||<br />
					so pi kāla-kato Bhagavatā vyākato||<br />
					'Sakad'āgāmī satto Tusitaṃ kāyaṃ upapanno' ti.|| ||</p>

					<p class="f4">Kathaṃ-kathaṃ nāmo ayaṃ bhante Ānanda Bhagavatā dhammo desito aññeyyo,||<br />
					yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyan" ti?|| ||</p>

					<p class="f4">"Evaṃ kho pan'etaṃ bhagini Bhagavatā vyākatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Atha kho āyasmā Ānando Migasālāya upāsikāya nivesane piṇḍa-pātaṃ gahetvā uṭṭhāy āsanā pakkāmi.|| ||</p>

					<p class="f4">Atha kho āyasmā Ānando pacchā-bhattaṃ piṇḍa-pāta-paṭikkanto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"Idh'āhaṃ bhante pubbaṇha-samayaṃ nivāsetvā patta-cīvaram ādāya yena Migasālāya upāsikāya nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdiṃ.|| ||</p>

					<p class="f4">Atha kho bhante Migasālā upāsikā yenāhaṃ ten'upasaṇkami.|| ||</p>

					<p class="f4">Upasaṇkamitvā maṃ abhivādetvā eka-m-antaṃ nisidi.|| ||</p>

					<p class="f4">Eka-m-antaṃ nisinnā kho bhante Migasālā upāsikā maṃ etad avoca:|| ||</p>

							<p class="in2">'Kathaṃ-kathaṃ nāmo ayaṃ bhante Ānanda Bhagavatā dhammo <a id="pg139"><span class="f2 g"><b>[139]</b></span></a> desito aññeyyo,||<br />
							yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyaṃ?|| ||</p>

							<p class="in2">Pitā me bhante Purāṇo brahma-cārī ahosi ārā-cārī virato methunā gāma-dhammā.|| ||</p>

							<p class="in2">So kāla-kato Bhagavatā vyākato||<br />
							'Sakad'āgāmī satto Tusitaṃ kāyaṃ upapanno' ti.|| ||</p>

							<p class="in2">Pettā piyo me bhante Isidatto abrahma-cārī ahosi sadāra-santuṭṭho,||<br />
							so pi kāla-kato Bhagavatā vyākato||<br />
							'Sakad'āgāmī satto Tusitaṃ kāyaṃ upapanno' ti.|| ||</p>

							<p class="in2">Kathaṃ-kathaṃ nāmo ayaṃ bhante Ānanda Bhagavatā dhammo desito aññeyyo,||<br />
							yatra hi nāma brahma-cārī ca abrahma-cārī ca ubho sama-sama-gatikā bhavissanti abhisamparāyan ti?|| ||</p>

					<p class="f4">Evaṃ vutte ahaṃ bhante Migasālaṃ upāsikaṃ etad avocaṃ:|| ||</p>

					<p class="f4">'Evaṃ kho pan'etaṃ bhagini Bhagavatā vyākatan'" ti.|| ||</p>

					<p class="f4">"Kā c'Ānanda Migasālā upāsikā bālā avyattā ambhakā ambhakapaññā?|| ||</p>

					<p class="f4">Ke ca purisa-puggala-paro-pariye ñāṇe!|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Dasa yime Ānanda puggalo santo saṃvijj'amānā lokasmi.|| ||</p>

					<p class="f4">Katame dasa?|| ||</p>

					<p class="f4">4. Idh'Ānanda ekacco puggalo du-s-sīlo hoti,||<br />
					tañ ca cetovimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa taṃ du-s-sīlyaṃ aparisesaṃ nirujjhati.|| ||</p>

					<p class="f4">Tassa savaṇena pi akataṃ hoti,||<br />
					bāhu-saccena pi akataṃ hoti,||<br />
					diṭṭhiyā pi appaṭi-viddhaṃ hoti,||<br />
					sāmayikam pi vimuttiṃ na labhati.|| ||</p>

					<p class="f4">So kāyassa bhedā param maraṇā hānāya pareti no visesāya,||<br />
					hāna-gāmī yeva hoti||<br />
					no visesa-gāmī.|| ||</p>

					<p class="f4">5. Idha pan'Ānanda ekacco puggalo du-s-sīlo hoti,||<br />
					tañ ca cetovimuttiṃ paññā-vimuttiṃ yathā-bhūtaṃ pajānāti,||<br />
					<a id="pg140"><span class="f2 g"><b>[140]</b></span></a> yatth'assa taṃ du-s-sīlyaṃ aparisesaṃ nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaṃ eko hīno,||<br />
					eko paṇīto' ti?|| ||</p>

					<p class="f4">Taṃ hi tesaṃ Ānanda hoti dīgha-rattaṃ ahitāya dukkhāya.|| ||</p>

					<p class="f4">Tatr'Ānanda yavāyaṃ puggalo du-s-sīlo hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti,||<br />
					yatth'assa taṃ du-s-sīlyaṃ aparisesaṃ nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">Ayaṃ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imaṃ hi Ānanda puggalaṃ Dhamma-soto nibbahati.|| ||</p>

					<p class="f4">Tad antaraṃ ko jāneyya aññatra Tathāgatena?|| ||</p>

					<p class="f4">Tasmā 'ti h'Ānanda mā puggalesu pamāṇikā ahuvattha,||<br />
					mā puggalesu pamāṇaṃ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaṃ gaṇhanto,||<br />
					ahaṃ c'Ānanda puggalesu pamāṇaṃ gaṇheyyaṃ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><a id="pg141"><span class="f2 g"><b>[141]</b></span></a> 6. Idha pan'Ānanda ekacco puggalo sīlavā hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa taṃ sīlaṃ aparisesaṃ nirujjhati.|| ||</p>

					<p class="f4">Tassa savaṇena pi akataṃ hoti,||<br />
					bāhu-saccena pi akataṃ hoti,||<br />
					diṭṭhiyā pi appaṭi-viddhaṃ hoti,||<br />
					sāmayikam pi vimuttiṃ na labhati.|| ||</p>

					<p class="f4">So kāyassa bhedā param maraṇā hānāya pareti,||<br />
					no visesaṃ||<br />
					hāna-gāmī yeva hoti,||<br />
					no visesa-gāmī.|| ||</p>

					<p class="f4">7. Idha pan'Ānanda ekacco puggalo sīlavā hoti,||<br />
					tañ ca cetovimuttiṃ paññā-vimuttiṃ yathā-bhūtaṃ pajānāti,||<br />
					yatth'assa taṃ sīlaṃ aparisesaṃ nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaṃ eko hīno,||<br />
					eko paṇīto' ti?|| ||</p>

					<p class="f4">Taṃ hi tesaṃ Ānanda hoti dīgha-rattaṃ ahitāya dukkhāya.|| ||</p>

					<p class="f4">Tatr'Ānanda yavāyaṃ puggalo du-s-sīlo hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti,||<br />
					yatth'assa taṃ du-s-sīlyaṃ aparisesaṃ nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">Ayaṃ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imaṃ hi Ānanda puggalaṃ Dhamma-soto nibbahati.|| ||</p>

					<p class="f4">Tad antaraṃ ko jāneyya aññatra Tathāgatena?|| ||</p>

					<p class="f4">Tasmā 'ti h'Ānanda mā puggalesu pamāṇikā ahuvattha,||<br />
					mā puggalesu pamāṇaṃ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaṃ gaṇhanto,||<br />
					ahaṃ c'Ānanda puggalesu pamāṇaṃ gaṇheyyaṃ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Idha pan'Ānanda ekacco puggalo nibbarāgo hoti,||<br />
					tañ ca cetovimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa so rāgo apariseso nirujjhati.|| ||</p>

					<p class="f4">Tassa savaṇenapitha akataṃ hoti,||<br />
					bāhu-saccena pi akataṃ hoti,||<br />
					diṭṭhiyāpi apaṭividdhaṃ hoti,||<br />
					sāmayikam pi vimuttiṃ na labhati.|| ||</p>

					<p class="f4">So kāyassa bhedā param maraṇā hānāya pareti,||<br />
					no visesaṃ||<br />
					hāna-gāmī yeva hoti,||<br />
					no visesa-gāmī.|| ||</p>

					<p class="f4">9. Idha pan'Ānanda ekacco puggalo nibbarāgo hoti,||<br />
					tañ ca ceto vimuttiṃ paññā-vimuttiṃ yathā-bhūtaṃ pajānāti,||<br />
					yatth'assa so rāgo apariseso nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">So <a id="pg142"><span class="f2 g"><b>[142]</b></span></a>
					So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaṃ eko hīno,||<br />
					eko paṇīto' ti?|| ||</p>

					<p class="f4">Taṃ hi tesaṃ Ānanda hoti dīgha-rattaṃ ahitāya dukkhāya.|| ||</p>

					<p class="f4">Tatr'Ānanda yavāyaṃ puggalo du-s-sīlo hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti,||<br />
					yatth'assa taṃ du-s-sīlyaṃ aparisesaṃ nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">Ayaṃ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imaṃ hi Ānanda puggalaṃ Dhamma-soto nibbahati.|| ||</p>

					<p class="f4">Tad antaraṃ ko jāneyya aññatra Tathāgatena?|| ||</p>

					<p class="f4">Tasmā 'ti h'Ānanda mā puggalesu pamāṇikā ahuvattha,||<br />
					mā puggalesu pamāṇaṃ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaṃ gaṇhanto,||<br />
					ahaṃ c'Ānanda puggalesu pamāṇaṃ gaṇheyyaṃ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Idha pan'Ānanda ekacco puggalo kodhano hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa so kodho apariseso nirujjhati.|| ||</p>

					<p class="f4">Tassa savaṇena pi akataṃ hoti,||<br />
					bāhu-saccena pi akataṃ hoti,||<br />
					diṭṭhiyā pi appaṭi-viddhaṃ hoti,||<br />
					sāmayikam pi vimuttiṃ na labhati.|| ||</p>

					<p class="f4">So kāyassa bhedā param maraṇā hānāya pareti,||<br />
					no visesaṃ||<br />
					hāna-gāmī yeva hoti,||<br />
					no visesa-gāmī.|| ||</p>

					<p class="f4">11. Idha pan'Ānanda ekacco puggalo kodhano hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa so kodho apariseso nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaṃ eko hīno,||<br />
					eko paṇīto' ti?|| ||</p>

					<p class="f4">Taṃ hi tesaṃ Ānanda hoti dīgha-rattaṃ ahitāya dukkhāya.|| ||</p>

					<p class="f4">Tatr'Ānanda yavāyaṃ puggalo du-s-sīlo hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti,||<br />
					yatth'assa taṃ du-s-sīlyaṃ aparisesaṃ nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">Ayaṃ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imaṃ hi Ānanda puggalaṃ Dhamma-soto nibbahati.|| ||</p>

					<p class="f4">Tad antaraṃ ko jāneyya aññatra Tathāgatena?|| ||</p>

					<p class="f4">Tasmā 'ti h'Ānanda mā puggalesu pamāṇikā ahuvattha,||<br />
					mā puggalesu pamāṇaṃ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaṃ gaṇhanto,||<br />
					ahaṃ c'Ānanda puggalesu pamāṇaṃ gaṇheyyaṃ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. Idha pan'Ānanda ekacco puggalo uddhato hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti,||<br />
					yatth'assa taṃ uddhaccaṃ aparisesaṃ nirujjhati.|| ||</p>

					<p class="f4">Tassa savaṇena pi akataṃ hoti,||<br />
					bāhu-saccena pi akataṃ hoti,||<br />
					diṭṭhiyā pi appaṭi-viddhaṃ hoti,||<br />
					sāmayikam pi vimuttiṃ na labhati.|| ||</p>

					<p class="f4">So kāyassa bhedā param maraṇā hānāya pareti,||<br />
					no visesaṃ||<br />
					hāna-gāmī yeva hoti,||<br />
					no visesa-gāmī.|| ||</p>

					<p class="f4">13. Idha pan'Ānanda ekacco puggalo uddhato hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti,||<br />
					yatth'assa taṃ uddhaccaṃ aparisesaṃ nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi <a id="pg143"><span class="f2 g"><b>[143]</b></span></a> paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">So kāyassa bhedā param maraṇā visesāya pareti,||<br />
					no hānāya,||<br />
					visesa-gāmī yeca hoti,||<br />
					no hāna-gāmī.|| ||</p>

					<p class="f4">Tatr'Ānanda pamāṇikā pamiṇanti:|| ||</p>

					<p class="f4">'Imassā pi te'va dhammā,||<br />
					aparassā pi te'va dhammā,||<br />
					kasmā n'esaṃ eko hīno,||<br />
					eko paṇīto' ti?|| ||</p>

					<p class="f4">Taṃ hi tesaṃ Ānanda hoti dīgha-rattaṃ ahitāya dukkhāya.|| ||</p>

					<p class="f4">Tatr'Ānanda yavāyaṃ puggalo du-s-sīlo hoti,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti,||<br />
					yatth'assa taṃ du-s-sīlyaṃ aparisesaṃ nirujjhati.|| ||</p>

					<p class="f4">Tassa savaṇena pi kataṃ hoti,||<br />
					bāhu-saccena pi kataṃ hoti,||<br />
					diṭṭhiyā pi su-p-paṭividdhaṃ hoti,||<br />
					sāmayikam pi vimuttiṃ labhati.|| ||</p>

					<p class="f4">Ayaṃ Ānanda puggalo amunā purimena puggalena abhikkantaro ca paṇitataro ca.|| ||</p>

					<p class="f4">Taṃ kissa hetu?|| ||</p>

					<p class="f4">Imaṃ hi Ānanda puggalaṃ Dhamma-soto nibbahati.|| ||</p>

					<p class="f4">Tad antaraṃ ko jāneyya aññatra Tathāgatena?|| ||</p>

					<p class="f4">Tasmā 'ti h'Ānanda mā puggalesu pamāṇikā ahuvattha,||<br />
					mā puggalesu pamāṇaṃ gaṇhattha.|| ||</p>

					<p class="f4">Khaññati h'Ānanda puggalo puggalesu pamāṇaṃ gaṇhanto,||<br />
					ahaṃ c'Ānanda puggalesu pamāṇaṃ gaṇheyyaṃ,||<br />
					yo vā pan'assa mādiso.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kā c'Ānanda Migasālā upāsikā bālā avyattā ambhakā ambaka-paññā,||<br />
					ke ca purisa-puggala-paro-pariye ñāṇe.|| ||</p>

					<p class="f4">Ime kho Ānanda dasa puggalā santo saṃvijj'amānā lokasmi.|| ||</p>

					<p class="f4">14. Yathā-rūpena Ānanda sīlena Purāṇo samannāgato ahosi,||<br />
					tathā-rūpena sīlena Isidatto samannāgato abhavissa||<br />
					na yidha Purāṇo Isidattassa gatim pi aññassa.|| ||</p>

					<p class="f4"><a id="pg144"><span class="f2 g"><b>[144]</b></span></a>  Yathā-rūpāya ca Ānanda paññāya Isidatto samannāgato ahosi,||<br />
					tathā-rūpāya paññāya Purāṇo samannāgate abhavissa,||<br />
					na yidha Isidatto Purāṇassa gatim pi aññassa.|| ||</p>

					<p class="f4">Iti kho Ānanda ime puggalā ubho ek'aṇga-hīnā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
