<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 61. In the technique of the paṭicca samuppāda, the Buddha traces out how blindness rolls on and the way freedom from it is managed." />
<title>AN 10 61: Avijjā Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					VII. Yamaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p61">Sutta 61</a></h4>

					<h1>Avijjā Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg113"><span class="f2 g"><b>[113]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.061.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.061.bodh.wp.htm#p1">bodh</a>][<a href="../../../../dhamma-vinaya/ati/an/10_tens/an10.061.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Purimā bhikkhave koṭi na paññāyati avijjāya:|| ||</p>

					<p class="f4">'Ito pubbe avijjā nāhosi,||<br />
					atha pacchā sambhavī' ti.|| ||</p>

					<p class="f4">Evam etaṃ bhikkhave vuccati,||<br />
					atha ca pana paññāyati:|| ||</p>

					<p class="f4">'Ida-p-paccayā avijjā' ti.|| ||</p>

					<p class="f4">Avijjam p'ahaṃ bhikkhave s-ā-hāraṃ vadāmi||<br />
					no an-āhāraṃ.|| ||</p>

					<p class="f4">Ko c'āhāro avijjāya?|| ||</p>

					<p class="f4">'Pañca nīvaraṇā'||<br />
					ti'ssa vacanīyaṃ.|| ||</p>

					<p class="f4">Pañca p'ahaṃ bhikkhave nīvaraṇe s-ā-hāre vadāmi,||<br />
					no an-āhāre.|| ||</p>

					<p class="f4">Ko c'āhāro pañcannaṃ nivaraṇānaṃ?|| ||</p>

					<p class="f4">'Tīṇi du-c-caritānī'||<br />
					ti'ssa vacanīyaṃ.|| ||</p>

					<p class="f4">Tīṇi p'ahaṃ bhikkhave du-c-caritāni s-ā-hārāni vadāmi,||<br />
					no an-āhārāni.|| ||</p>

					<p class="f4">Ko c'āhāro tiṇṇannaṃ du-c-caritānaṃ?|| ||</p>

					<p class="f4">'Indriyā-saṃvaro'||<br />
					ti'ssa vacanīyaṃ.|| ||</p>

					<p class="f4">Indriyā-saṃvaram p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro Indriyā-saṃvarassa?|| ||</p>

					<p class="f4">"Asatā-sampajaññan"||<br />
					ti'ssa vacanīyaṃ.|| ||</p>

					<p class="f4">Asatā-sampajaññan p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro asatā-sampajaññassa?|| ||</p>

					<p class="f4">"A-yoniso-mana-sikāro"||<br />
					ti'ssa vacanīyaṃ.|| ||</p>

					<p class="f4">A-yoniso-mana-sikāram p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro A-yoniso-mana-sikārassa?|| ||</p>

					<p class="f4">'A-s-saddhiyan'||<br />
					ti'ssa vacanīyaṃ.|| ||</p>

					<p class="f4">A-s-saddhiyam p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro a-s-saddhiyassa?|| ||</p>

					<p class="f4">'A-sad'Dhamma-savaṇan'||<br />
					ti'ssa vacanīyaṃ.|| ||</p>

					<p class="f4">A-sad'Dhamma-savaṇam p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro a-sad'Dhamma-savaṇassa?|| ||</p>

					<p class="f4">'A-sappurisa-saṃ-sevo'||<br />
					ti'ssa vacanīyaṃ.|| ||</p>

					<p class="f4">3. Iti kho bhikkhave a-sappurisa-saṃ-sevo paripuro||<br />
					a-sad'Dhamma-savaṇaṃ paripūreti.|| ||</p>

					<p class="f4">A-sad'Dhamma-savaṇaṃ paripūraṃ||<br />
					A-s-saddhiyaṃ paripūreti.|| ||</p>

					<p class="f4">A-s-saddhiyaṃ paripūraṃ||<br />
					A-yoniso-mana-sikāraṃ paripūreti.|| ||</p>

					<p class="f4">A-yoniso-mana-sikāro paripūro||<br />
					asatā-sampajaññaṃ paripūreti.|| ||</p>

					<p class="f4">Asatā-sampajaññaṃ paripūraṃ <a id="pg114"><span class="f2 g"><b>[114]</b></span></a>||<br />
					Indriyā-saṃvaraṃ paripūreti.|| ||</p>

					<p class="f4">Indriyā-saṃvaro paripūro||<br />
					tīṇi du-c-caritāni paripūreti.|| ||</p>

					<p class="f4">Tīṇi du-c-caritāni paripūrāni||<br />
					pañca nīvaraṇe paripūrenti.|| ||</p>

					<p class="f4">Pañca nīvaraṇā paripūrā||<br />
					avijjaṃ paripūrenti.|| ||</p>

					<p class="f4">Evam etissā avijjāya āhāro hoti.|| ||</p>

					<p class="f4">Evañ ca pāripūri.|| ||</p>

					<p class="f4">4. Seyyathā pi, bhikkhave,||<br />
					upari pabbate thulla-phusitake deve vassante deve gala-galāyante taṃ udakaṃ yathāninnaṃ pavattamānaṃ pabbata-kandara-padara-sākhā paripūreti,||<br />
					pabbata-kandara-padara-sākha paripūrā||<br />
					kussūbbhe paripūrenti,||<br />
					kussubbhā paripūrā||<br />
					mahāsobhe paripūrenti,||<br />
					mahā-sobbhā paripūrā||<br />
					kunnadiyo paripūrenti,||<br />
					kunnadiyo paripūrā||<br />
					mahā-nadiyo paripūrenti,||<br />
					mahā-nadiyo paripūrā||<br />
					mahā-samuddaṃ sāgaraṃ paripūrenti.|| ||</p>

					<p class="f4">Evam etassa mahā-samuddassa sāgarassa āhāro hoti.|| ||</p>

					<p class="f4">Evañ ca pāripūrī.|| ||</p>

					<p class="f4">Evam eva kho bhikkhave a-sappurisa-saṃ-sevo paripūro||<br />
					a-sad'Dhamma-savanaṃ paripūreti||<br />
					a-sad'Dhamma-savanaṃ paripūraṃ||<br />
					a-s-saddhiyaṃ paripūreti,||<br />
					a-s-saddhiyaṃ paripūraṃ||<br />
					a-yoniso-mana-sikāraṃ paripūreti,||<br />
					a-yoniso-mana-sikāro paripūro||<br />
					asatā-sampajaññaṃ paripūreti,||<br />
					asatā-sampajaññaṃ paripūraṃ||<br />
					Indriyā-saṃvaraṃ paripūreti,||<br />
					Indriyā-saṃvaro paripūro||<br />
					tīṇi du-c-caritāni paripūreti,||<br />
					tīṇi du-c-caritāni paripūrāni||<br />
					pañca nīvaraṇe paripūrenti,||<br />
					pañca nīvaraṇā paripūrā||<br />
					avijjaṃ paripūrenti.|| ||</p>

					<p class="f4">Evam etissā avijjāya āhāro hoti.|| ||</p>

					<p class="f4">Evañ ca pāripūri.|| ||</p>

					<p class="f4">5. Vijjā-vimuttim p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro vijjā-vimuttiyā?|| ||</p>

					<p class="f4">"Satta bojjh'aṇgā"||<br />
					ti'ssa vacanīyaṃ.|| ||</p>

					<p class="f4">Satta p'ahaṃ bhikkhave bojjh'aṇge s-ā-hāre vadāmi,||<br />
					no an-āhāre.|| ||</p>

					<p class="f4">Ko c'āhāro sattannaṃ bojjh'aṇgānaṃ?|| ||</p>

					<p class="f4">"Cattāro sati-paṭṭhānā"||<br />
					ti'ssa vacanīyaṃ.|| ||</p>

					<p class="f4">Cattāro p'ahaṃ bhikkhave sati-paṭṭhāne s-ā-hāre vadāmi,||<br />
					no an-āhāre.|| ||</p>

					<p class="f4">Ko c'āhāro catunnaṃ sati-paṭṭhānānaṃ?|| ||</p>

					<p class="f4">"Tīṇi sucaritānī"||<br />
					<a id="pg115"><span class="f2 g"><b>[115]</b></span></a> ti'ssa vacanīyaṃ.|| ||</p>

					<p class="f4">Tīṇi p'ahaṃ bhikkhave sucaritāni s-ā-hārāni vadāmi,||<br />
					no an-āhārāni.|| ||</p>

					<p class="f4">Ko c'āhāro tiṇṇannaṃ sucaritānaṃ?|| ||</p>

					<p class="f4">'Indriya-saṃvaro'||<br />
					ti'ssa vacanīyaṃ.|| ||</p>

					<p class="f4">Indriya-saṃvaram p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro indriya-saṃvarassa?|| ||</p>

					<p class="f4">'Sati-sampajaññan'||<br />
					ti'ssa vacanīyaṃ.|| ||</p>

					<p class="f4">Sati-sampajaññam p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro sati-sampajaññassa?|| ||</p>

					<p class="f4">'Yoniso-mana-sikāro'||<br />
					ti'ssa vacanīyaṃ.|| ||</p>

					<p class="f4">Yoniso-mana-sikāram p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro yoniso-mana-sikārassa?|| ||</p>

					<p class="f4">'Saddhā'||<br />
					ti'ssa vacanīyaṃ.|| ||</p>

					<p class="f4">Saddham p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro saddhāya?|| ||</p>

					<p class="f4">'Sad'Dhamma-savanan'||<br />
					ti'ssa vacanīyaṃ|| ||</p>

					<p class="f4">Sad'Dhamma-savanam p'ahaṃ bhikkhave s-ā-hāraṃ vadāmi,||<br />
					no an-āhāraṃ.|| ||</p>

					<p class="f4">Ko c'āhāro sad'Dhamma-savanassa?|| ||</p>

					<p class="f4">'Sappurisa-saṃ-sevo'||<br />
					ti'ssa vacanīyaṃ.|| ||</p>

					<p class="f4">6. Iti kho bhikkhave sappurisa-saṃ-sevo paripūro||<br />
					sad'Dhamma-savanaṃ paripūreti,||<br />
					sad'Dhamma-savanaṃ paripūraṃ||<br />
					saddhaṃ paripūreti,||<br />
					saddhā paripūrā||<br />
					yoniso-mana-sikāraṃ paripūreti,||<br />
					yoniso-mana-sikāro paripūro||<br />
					sati-sampajaññaṃ paripūreti,||<br />
					sati-sampajaññaṃ paripūraṃ||<br />
					indriya-saṃvaraṃ paripūreti,||<br />
					indriya-saṃvaro paripūro||<br />
					tīṇi sucaritāni paripūreti,||<br />
					tīṇi sucaritāni paripūrāni||<br />
					cattāro sati-paṭṭhāne paripūrenti,||<br />
					cattāro sati-paṭṭhānā paripūrā||<br />
					satta-bojjh'aṇge paripūrenti,||<br />
					satta-bojjh'aṇgā paripūrā||<br />
					vijjā-vimuttiṃ paripūrenti.|| ||</p>

					<p class="f4">Evam etissā vijjā-vimuttiyā āhāro hoti.|| ||</p>

					<p class="f4">Evañ ca pāripūri.|| ||</p>

					<p class="f4">7. Seyyathā pi, bhikkhave,||<br />
					upari pabbate thulla-phusitake deve vassante deve gala-galāyante taṃ udakaṃ yathāninnaṃ pavattamānaṃ pabbata-kandara-padara-sākhā paripūreti,||<br />
					pabbata-kandara-padara-sākha paripūrā||<br />
					kussūbbhe paripūrenti,||<br />
					kussubbhā paripūrā||<br />
					mahāsobhe paripūrenti,||<br />
					mahā-sobbhā paripūrā||<br />
					kunnadiyo paripūrenti,||<br />
					kunnadiyo paripūrā||<br />
					mahā-nadiyo paripūrenti,||<br />
					mahā-nadiyo paripūrā||<br />
					<a id="pg116"><span class="f2 g"><b>[116]</b></span></a> mmahā-samuddaṃ sāgaraṃ paripūrenti.|| ||</p>

					<p class="f4">Evam etassa mahā-samuddassa sāgarassa āhāro hoti.|| ||</p>

					<p class="f4">Evañ ca pāripūrī.|| ||</p>

					<p class="f4">Evam eva kho bhikkhave||<br />
					sappurisa-saṃ-sevo paripūro||<br />
					sad'Dhamma-savanaṃ paripūreti,||<br />
					sad'Dhamma-savanaṃ paripūraṃ||<br />
					saddhaṃ paripūreti,||<br />
					saddhā paripūrā||<br />
					yoniso-mana-sikāraṃ paripūreti,||<br />
					yoniso-mana-sikāro paripūro||<br />
					sati-sampajaññaṃ paripūreti,||<br />
					sati-sampajaññaṃ paripūraṃ||<br />
					indriya-saṃvaraṃ paripūreti,||<br />
					indriya-saṃvaro paripūro||<br />
					tīṇi sucaritāni paripūreti,||<br />
					tīṇi sucaritāni paripūrāni||<br />
					cattāro sati-paṭṭhāne paripūrenti,||<br />
					cattāro sati-paṭṭhānā paripūrā||<br />
					satta-bojjh'aṇge paripūrenti,||<br />
					satta-bojjh'aṇgā paripūrā||<br />
					vijjā-vimuttiṃ paripūrenti.|| ||</p>

					<p class="f4">Evam etissā vijjā-vimuttiyā āhāro hoti.|| ||</p>

					<p class="f4">Evañ ca pāripūrī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>