<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 68. The Buddha asks Sāriputta to deliver a discourse. Sāriputta likens the presence or absense of ten qualities leading to decline or growth to the waning and waxing of the moon." />
<title>AN 10 68: Dutiya Naḷakapāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					X. Dasaka-Nipāta<br />
					VII. Yamaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p68">Sutta 68</a></h4>

					<h1>Dutiya Naḷakapāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.068.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Naḷakapāne viharati palāsavane.|| ||</p>

					<p class="f4">Tena kho pana samayena Bhagavā tadah'uposathe bhikkhu-saṅgha-parivuto nisinno hoti.|| ||</p>

					<p class="f4">Atha kho Bhagavā bahu-d-eva rattiṃ bhikkhū dhammiyā kathāya sanda-s-setvā samāda-petvā samutte-chetvā sampahaṃ-setvā tuṇhī-bhūtaṃ tuṇhī-bhūtaṃ bhikkhu-saṅghaṃ anuviloketvā āyasmantaṃ Sāriputtaṃ āmantesi:|| ||</p>

					<p class="f4">"Vigata-thīna-middho kho Sāriputta bhikkhu-saṅgho,||<br />
					paṭibhātu taṃ Sāriputta bhik- <a id="pg126"><span class="f2 g"><b>[126]</b></span></a> khunaṃ dhammī kathā,||<br />
					piṭṭhi me āgilāyati,||<br />
					tam ahaṃ āyamissāmī" ti.|| ||</p>

					<p class="ctr c">&#9632;</p>

					<p class="f4">"Evaṃ bhante" ti kho āyasmā Sāriputto Bhagavato paccassosi.|| ||</p>

					<p class="f4">Atha kho Bhagavā catugguṇaṃ saṅghāṭiṃ paññā-petvā dakkhiṇena passena sīhaseyyaṃ kappesi,||<br />
					pāde pādaṃ accādhāya sato sampajāno uṭṭhāna-saññaṃ mana-sikaritvā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Tatra kho āyasmā Sāriputto bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">3. "Yassa kassaci āvuso saddhā n'atthi kusalesu dhammesu,||<br />
					hiri n'atthi kusalesu dhammesu,||<br />
					ottappaṃ n'atthi kusalesu dhammesu,||<br />
					viriyaṃ n'atthi kusalesu dhammesu,||<br />
					paññā n'atthi kusalesu dhammesu,||<br />
					sotāvadhānaṃ n'atthi kusalesu dhammesu,||<br />
					dhamma dhāraṇā n'atthi kusalesu dhammesu||<br />
					atthūpaparikkhā n'atthi kusalesu dhammesu,||<br />
					Dhamm-ā-nu-Dhamma-paṭipatti n'atthi kusalesu dhammesu,||<br />
					appamādo n'atthi kusalesu dhammesu,||<br />
					tassa yā ratti vā divaso vā āgacchati,||<br />
					hāni yeva pāṭikaṅkhā kusalesu dhammesu,||<br />
					no vuddhi.|| ||</p>

					<p class="ctr c">&#9632;</p>

					<p class="f4">Seyyathā pi āvuso kālapakkhe candassa||<br />
					yā ratti vā divaso vā āgacchati,||<br />
					hāyat'eva vaṇṇena,||<br />
					hāyati maṇḍalena,||<br />
					hāyati ābhāya,||<br />
					hāyati ārohapariṇāhena.|| ||</p>

					<p class="ctr c">&#9632;</p>

					<p class="f4">Evam eva kho āvuso yassa kassaci āvuso saddhā n'atthi kusalesu dhammesu,||<br />
					hiri n'atthi kusalesu dhammesu,||<br />
					ottappaṃ n'atthi kusalesu dhammesu,||<br />
					viriyaṃ n'atthi kusalesu dhammesu,||<br />
					paññā n'atthi kusalesu dhammesu,||<br />
					sotāvadhānaṃ n'atthi kusalesu dhammesu,||<br />
					dhamma dhāraṇā n'atthi kusalesu dhammesu||<br />
					atthūpaparikkhā n'atthi kusalesu dhammesu,||<br />
					Dhamm-ā-nu-Dhamma-paṭipatti n'atthi kusalesu dhammesu,||<br />
					appamādo n'atthi kusalesu dhammesu,||<br />
					tassa yā ratti vā divaso vā āgacchati,||<br />
					hāni yeva pāṭikaṅkhā kusalesu dhammesu,||<br />
					no vuddhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Yassa kassaci āvuso saddhā atthi kusalesu dhammesu,||<br />
					hiri atthi kusalesu dhammesu,||<br />
					ottappaṃ atthi kusalesu dhammesu,||<br />
					viriyaṃ atthi kusalesu dhammesu,||<br />
					paññā atthi kusalesu dhammesu,||<br />
					sotāvadhānaṃ atthi kusalesu dhammesu,||<br />
					dhammadhāraṇā atthi kusalesu dhammesu,||<br />
					atthūpaparikkhā atthi kusalesu dhammesu,||<br />
					Dhamm-ā-nu-Dhamma-paṭipatti atthi kusalesu dhammesu,||<br />
					appamādo atthi kusalesu dhammesu,||<br />
					tassa yā ratti vā divaso vā āgacchati,||<br />
					vuddhi yeva pāṭikaṅkhā kusalesu dhammesu,||<br />
					no parihāni.|| ||</p>

					<p class="ctr c">&#9632;</p>

					<p class="f4">Seyyathā pi āvuso <a id="pg127"><span class="f2 g"><b>[127]</b></span></a> juṇhapakkhe candassa||<br />
					yā ratti vā divaso vā āgacchati,||<br />
					vaḍḍhat'eva vaṇṇena,||<br />
					vaḍḍhati maṇḍalena,||<br />
					vaḍḍhati ābhāya,||<br />
					vaḍḍhati ārohapariṇāhena.|| ||</p>

					<p class="ctr c">&#9632;</p>

					<p class="f4">Evam eva kho āvuso yassa kassaci saddhā atthi kusalesu dhammesu,||<br />
					hiri atthi kusalesu dhammesu,||<br />
					ottappaṃ atthi kusalesu dhammesu,||<br />
					viriyaṃ atthi kusalesu dhammesu,||<br />
					paññā atthi kusalesu dhammesu,||<br />
					sotāvadhānaṃ atthi kusalesu dhammesu,||<br />
					dhammadhāraṇā atthi kusalesu dhammesu,||<br />
					atthūpaparikkhā atthi kusalesu dhammesu,||<br />
					Dhamm-ā-nu-Dhamma-paṭipatti atthi kusalesu dhammesu,||<br />
					appamādo atthi kusalesu dhammesu,||<br />
					tassa yā ratti vā divaso vā āgacchati,||<br />
					vuddhi yeva pāṭikaṅkhā kusalesu dhammesu,||<br />
					no parihāni" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Atha kho Bhagavā pacc'upaṭṭhāya āyasmantaṃ Sāriputtaṃ āmantesi:|| ||</p>

					<p class="f4">"Sādhu sādhu Sāriputta,||<br />
					yassa kassaci Sāriputta,||<br />
					saddhā n'atthi kusalesu dhammesu,||<br />
					hiri n'atthi kusalesu dhammesu,||<br />
					ottappaṃ n'atthi kusalesu dhammesu,||<br />
					viriyaṃ n'atthi kusalesu dhammesu,||<br />
					paññā n'atthi kusalesu dhammesu,||<br />
					sotāvadhānaṃ n'atthi kusalesu dhammesu,||<br />
					dhamma dhāraṇā n'atthi kusalesu dhammesu||<br />
					atthūpaparikkhā n'atthi kusalesu dhammesu,||<br />
					Dhamm-ā-nu-Dhamma-paṭipatti n'atthi kusalesu dhammesu,||<br />
					appamādo n'atthi kusalesu dhammesu,||<br />
					tassa yā ratti vā divaso vā āgacchati,||<br />
					hāni yeva pāṭikaṅkhā kusalesu dhammesu,||<br />
					no vuddhi.|| ||</p>

					<p class="ctr c">&#9632;</p>

					<p class="f4">Seyyathā pi Sāriputta kālapakkhe candassa||<br />
					yā ratti vā divaso vā āgacchati,||<br />
					hāyat'eva vaṇṇena,||<br />
					hāyati maṇḍalena,||<br />
					hāyati ābhāya,||<br />
					hāyati ārohapariṇāhena.|| ||</p>

					<p class="ctr c">&#9632;</p>

					<p class="f4">Evam eva kho Sāriputta yassa kassaci āvuso saddhā n'atthi kusalesu dhammesu,||<br />
					hiri n'atthi kusalesu dhammesu,||<br />
					ottappaṃ n'atthi kusalesu dhammesu,||<br />
					viriyaṃ n'atthi kusalesu dhammesu,||<br />
					paññā n'atthi kusalesu dhammesu,||<br />
					sotāvadhānaṃ n'atthi kusalesu dhammesu,||<br />
					dhamma dhāraṇā n'atthi kusalesu dhammesu||<br />
					atthūpaparikkhā n'atthi kusalesu dhammesu,||<br />
					Dhamm-ā-nu-Dhamma-paṭipatti n'atthi kusalesu dhammesu,||<br />
					appamādo n'atthi kusalesu dhammesu,||<br />
					tassa yā ratti vā divaso vā āgacchati,||<br />
					hāni yeva pāṭikaṅkhā kusalesu dhammesu,||<br />
					no vuddhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yassa kassaci Sāriputta saddhā atthi kusalesu dhammesu,||<br />
					hiri atthi kusalesu dhammesu,||<br />
					ottappaṃ atthi kusalesu dhammesu,||<br />
					viriyaṃ atthi kusalesu dhammesu,||<br />
					paññā atthi kusalesu dhammesu,||<br />
					sotāvadhānaṃ atthi kusalesu dhammesu,||<br />
					dhammadhāraṇā atthi kusalesu dhammesu,||<br />
					atthūpaparikkhā atthi kusalesu dhammesu,||<br />
					Dhamm-ā-nu-Dhamma-paṭipatti atthi kusalesu dhammesu,||<br />
					appamādo atthi kusalesu dhammesu,||<br />
					tassa yā ratti vā divaso vā āgacchati,||<br />
					vuddhi yeva pāṭikaṅkhā kusalesu dhammesu,||<br />
					no parihāni.|| ||</p>

					<p class="ctr c">&#9632;</p>

					<p class="f4">Seyyathā pi Sāriputta juṇhapakkhe candassa||<br />
					yā ratti vā divaso vā āgacchati,||<br />
					vaḍḍhat'eva <a id="pg128"><span class="f2 g"><b>[128]</b></span></a> vaṇṇena,||<br />
					vaḍḍhati maṇḍalena,||<br />
					vaḍḍhati ābhāya,||<br />
					vaḍḍhati ārohapariṇāhena.|| ||</p>

					<p class="ctr c">&#9632;</p>

					<p class="f4">Evam eva kho Sāriputta yassa kassaci saddhā atthi kusalesu dhammesu,||<br />
					hiri atthi kusalesu dhammesu,||<br />
					ottappaṃ atthi kusalesu dhammesu,||<br />
					viriyaṃ atthi kusalesu dhammesu,||<br />
					paññā atthi kusalesu dhammesu,||<br />
					sotāvadhānaṃ atthi kusalesu dhammesu,||<br />
					dhammadhāraṇā atthi kusalesu dhammesu,||<br />
					atthūpaparikkhā atthi kusalesu dhammesu,||<br />
					Dhamm-ā-nu-Dhamma-paṭipatti atthi kusalesu dhammesu,||<br />
					appamādo atthi kusalesu dhammesu,||<br />
					tassa yā ratti vā divaso vā āgacchati,||<br />
					vuddhi yeva pāṭikaṅkhā kusalesu dhammesu,||<br />
					no parihāni" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>