<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 114. The Buddha states that both what is and what is not good form and the goal should be understood and then enumerates ten general areas to be considered good form and which are the goal and ten which are not good form and which are not the goal." />
<title>AN 10 114: Dutiya Adhamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					Dasaka-Nipāta<br />
					XII: Paccorohaṇi-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p114">Sutta 114</a></h4>

					<h1>Dutiya Adhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.114.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Adhammo ca bhikkhave veditabbo Dhammo ca,||<br />
					anattho ca veditabbo attho ca||<br />
					adhammañ ca viditvā Dhammañ ca,||<br />
					anatthañ ca viditvā atthañ ca||<br />
					yathā Dhammo||<br />
					yathā attho||<br />
					tathā paṭipajjitabbaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamo ca bhikkhave adhammo,||<br />
					katamo ca Dhammo,||<br />
					katamo ca anattho||<br />
					katamo ca attho?|| ||</p>

					<p class="f4">3. Micchā-diṭṭhi bhikkhave adhammo,||<br />
					sammā-diṭṭhi Dhammo,||<br />
					ye va micchā-diṭṭhi-paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā-diṭṭhi-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">2. Micchā-saṇkappo bhikkhave adhammo,||<br />
					sammā-saṇkappo Dhammo,||<br />
					ye ca micchā-saṇkappa-paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā-saṇkappa-paccayā ca aneke kusalā dhammā bhāvanā-pāripūriṃ gacchanti, ayaṃ attho.|| ||</p>

					<p class="ctr c">&#9632;</p>

					<p class="f4">3. Micchā-vācā bhikkhave adhammo,||<br />
					sammā-vācā Dhammo,||<br />
					ye ca micchā-vācā paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā-vācā-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">4. Micchā-kammanto bhikkhave adhammo,||<br />
					sammā-kammanto Dhammo,||<br />
					ye ca micchā-kammanta-paccayā aneke pāpakā akusalā dhammā sambhavanti,||<br />
					<a id="pg224"><span class="f2 g"><b>[224]</b></span></a> ayaṃ anattho,||<br />
					sammā-kammanta-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">5. Micchā ājīvo bhikkhave adhammo,||<br />
					sammā ājīvo Dhammo,||<br />
					ye ca micchā ājīva-paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā ājīva-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">6. Micchā-vāyāmo bhikkhave adhammo,||<br />
					sammā-vāyāmo Dhammo,||<br />
					ye ca micchā-vāyāma-paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā-vāyāma-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">7. Miccachāsati bhikkhave adhammo,||<br />
					sammā-sati Dhammo,||<br />
					ye ca micchā-sati paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā-sati-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">8. Micchā-samādhi bhikkhave adhammo,||<br />
					sammā-samādhi Dhammo,||<br />
					ye ca micchā samādhi-paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā-samādhi-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">9. Micchā-ñāṇaṃ bhikkhave adhammo,||<br />
					sammā-ñāṇaṃ Dhammo,||<br />
					ye ca micchā ñāṇa-paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā-ñāṇa-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p class="ctr c">&#9632;</p>

					<p class="f4">10. Micchā-vimutti bhikkhave adhammo,||<br />
					sammā-vimutti Dhammo,||<br />
					ye ca micchā vimutti-paccayā aneke pāpakā akusalā dhammā sambhavanti,||<br />
					ayaṃ anattho,||<br />
					sammā-vimutti-paccayā ca aneke kusalā dhammā bhāvanā-pāripūriṃ gacchanti,||<br />
					ayaṃ attho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"> Adhammo ca bhikkhave veditabbo Dhammo ca,||<br />
					anattho ca veditabbo attho ca||<br />
					adhammañ ca viditvā Dhammañ ca,||<br />
					anatthañ ca viditvā atthañ ca||<br />
					yathā Dhammo||<br />
					yathā attho||<br />
					tathā paṭipajjitabbaṃ.|| ||</p>

					<p class="f4">Iti yaṃ taṃ vuttaṃ||<br />
					idam etaṃ paṭicca vuttan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>