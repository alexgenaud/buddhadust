<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Tens, Sutta 1. In a Paticca Samuppada-like sutta the Buddha explains how skillful ethical behavior leads directly to knowing and seeing freedom." />
<title>AN 10 1: Kim Atthiya? Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					I. Ānisaɱsa Vagga</h4>

					<p class="ctr"><b><i>Namo tassa Bhagavato Sammā-Sam-Buddhassa</i></b></p>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p1">Sutta 1</a></h4>

					<h1>Kim Atthiya? Suttaɱ</h1>

							<p class="ctr f1">Adapted from the 1995 edition of the digital version of the<br />
							<b>Sri Lanka Buddha Jayanti Tripitaka Series</b><br />
							and proofed against, and mostly resolved to<br />
							the <b>Pali Text Society</b> <span class="mozp"><i>Aŋguttara-Nikāya</i></span><br />
							edited by Prof. E. Hardy, PhD., D.D..</p>

					<p>&nbsp;</p>

					<hr />

					<p><a id="pg1"><span class="f2 g"><b>[1]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.001.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.001.bodh.wp.htm#p1">bodh</a>][<a href="../../../../dhamma-vinaya/bd/an/10_tens/an10.001.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Ānando yena Bhagavā ten'upasankami.||<br />
					Upasaŋkamitvā Bhagavantaɱ abhivādetvā eka-m-antaɱ nisīdi.||<br />
					Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Kim atthiyāni bhante kusalāni sīlāni,||<br />
					kim ānisaɱsānī" ti?|| ||</p>

					<p class="f4">"Avi-p-paṭisāra-t-thāni kho Ānanda kusalāni sīlāni,||<br />
					avi-p-paṭisār-ā-nisaɱsānī" ti.|| ||</p>

					<p class="ctr c">&#9632;</p>

					<p class="f4">"Avi-p-paṭisāro pana bhante kim atthiyo,||<br />
					kim ānisaɱso" ti?|| ||</p>

					<p class="f4">"Avi-p-paṭisāro kho Ānanda pāmujjattho,||<br />
					pāmujj-ā-nisaɱso" ti.|| ||</p>

					<p class="ctr c">&#9632;</p>

					<p class="f4">"Pāmujjaɱ pana bhante kim atthiyaɱ,||<br />
					kim ānisaɱsan" ti?|| ||</p>

					<p class="f4">"Pāmujjaɱ kho Ānanda pītatthaɱ,||<br />
					pīt-ā-nisaɱsan" ti.|| ||</p>

					<p class="ctr c">&#9632;</p>

					<p class="f4">"Pīti pana bhante kim atthiyā,||<br />
					kim ānisaɱsā" ti?|| ||</p>

					<p class="f4">"Pīti kho Ānanda passaddhatthā,||<br />
					passaddh-ā-nisaɱsā" ti.|| ||</p>

					<p class="ctr c">&#9632;</p>

					<p class="f4">"Passaddhi pana bhante kim atthiyā,||<br />
					kim ānisaɱsā" ti?|| ||</p>

					<p class="f4">"Passaddhi kho Ānanda sukhatthā, sukh-ā-nisaɱsā" ti.|| ||</p>

					<p class="ctr c">&#9632;</p>

					<p class="f4">"Sukhaɱ pana bhante kim atthiyaɱ,||<br />
					kim ānisaɱsan" ti?|| ||</p>

					<p class="f4">"Sukhaɱ kho Ānanda samādhatthaɱ,||<br />
					<a id="pg2"><span class="f2 g"><b>[2]</b></span></a> samādh-ā-nisaɱsan" ti.|| ||</p>

					<p class="ctr c">&#9632;</p>

					<p class="f4">"Samādhi pana bhante kim atthiyo,||<br />
					kim ānisaɱso" ti?|| ||</p>

					<p class="f4">"Samādhi kho Ānanda yathā-bhūta-ñāṇa-dassanattho,||<br />
					yathā-bhūta-ñāṇa-dassan-ā-nisaɱso" ti.|| ||</p>

					<p class="ctr c">&#9632;</p>

					<p class="f4">"Yathā-bhūta-ñāṇa-dassanaɱ pana bhante kim atthiyaɱ,||<br />
					kim ānisaɱsan" ti?|| ||</p>

					<p class="f4">"Yathā-bhūta-ñāṇa-dassanaɱ kho Ānanda nibbidā-virāgatthaɱ,||<br />
					nibbidā-virāg-ā-nisaɱsan" ti.|| ||</p>

					<p class="ctr c">&#9632;</p>

					<p class="f4">"Nibbidā-virāgo pana bhante kim atthiyo,||<br />
					kim ānisaɱso" ti?|| ||</p>

					<p class="f4">"Nibbidā-virāgo kho Ānanda vimutti-ñāṇa-dassanattho,||<br />
					vimutti-ñāṇa-dassan-ā-nisaɱso".|| ||</p>

					<p class="f4">2. Iti kho Ānanda kusalāni sīlāni avi-p-paṭisāra-t-thāni avi-p-paṭisār-ā-nisaɱsāni.|| ||</p>
					
					<p class="f4">Avi-p-paṭisāro pāmujjattho,||<br />
					pāmujj-ā-nisaɱso.|| ||</p>
					
					<p class="f4">Pāmujjaɱ pītatthaɱ,||<br />
					pīt-ā-nisaɱsaɱ.|| ||</p>
					
					<p class="f4">Pīti passaddhatthā,||<br />
					passaddh-ā-nisaɱsā.|| ||</p>
					
					<p class="f4">Passaddhi sukhatthā,||<br />
					sukh-ā-nisaɱsā.|| ||</p>
					
					<p class="f4">Sukhaɱ samādhatthaɱ,||<br />
					samādh-ā-nisaɱsaɱ.|| ||</p>
					
					<p class="f4">Samādhi yathā-bhūta-ñāṇa-dassanattho,||<br />
					yathā-bhūta-ñāṇa-dassan-ā-nisaɱso.|| ||</p>
					
					<p class="f4">Yathā-bhūta-ñāṇa-dassanaɱ nibbidā-virāg-ā-nisaɱsaɱ.|| ||</p>
					
					<p class="f4">Nibbidā-virāgo vimutti-ñāṇa-dassanattho,||<br />
					vimutti-ñāṇa-dassan-ā-nisaɱso.|| ||</p>

					<p class="f4">Iti kho Ānanda kusalāni sīlāni anupubbena aggāya parentī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>