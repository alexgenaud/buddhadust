<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 12. Five things to give up and five to develop to be called one who is completely proficient." />
<title>AN 10 12: Pañc'Aṇga Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					II. Nātha Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p12">Sutta 12</a></h4>

					<h1>Pañc'Aṇga Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.012.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.012.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'aṇga-vi-p-pahīno bhikkhave bhikkhu pañc'aṇga samannāgato imasmiṃ Dhamma-Vinaye:|| ||</p>

					<p class="f4">'Kevalī vusitavā uttama-puriso' ti vuccati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave bhikkhu pañc'aṇga-vi-p-pahīno hoti?|| ||</p>

					<p class="f4">2. Idha, bhikkhave, bhikkhuno||<br />
					kāma-c-chando pahīno hoti,||<br />
					vyāpādo pahīno hoti,||<br />
					thīna-middhaṃ pahīnaṃ hoti,||<br />
					uddhaccha-kukkuccaṃ pahīnaṃ hoti,||<br />
					vicikicchā pahīnā hoti.|| ||</p>

					<p class="f4">Evaṃ kho bhikkhave bhikkhu pañc'aṇga-vi-p-pahīno hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave bhikkhu pañc'aṇga-samannāgato hoti?|| ||</p>

					<p class="f4">Idha, bhikkhave, bhikkhu||<br />
					asekhena sīla-k-khandhena samannāgato hoti,||<br />
					asekhena samādhi-k-khandhena samannāgato hoti,||<br />
					asekhena paññā-k-khandhena samannāgato hoti,||<br />
					asekhena vimutti-k-khandhena samannāgato hoti,||<br />
					asekhena vimutti-ṇaṇa-dassana-k-khandhena samannāgato hoti.|| ||</p>

					<p class="f4">Evaṃ kho bhikkhave bhikkhu pañc'aṇga-samannāgato hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Pañc'aṇga-vi-p-pahīno bhikkhave||<br />
					bhikkhu pañc'aṇga-samannāgato imasmiṃ Dhamma-Vinaye:|| ||</p>

					<p class="f4">'Kevalī vusitavā uttama-puriso' ti vuccatī.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Kāma-c-chando ca vyāpādo thīna-middhañ ca bhikkhuno,||<br />
							Uddhaccaṃ vicikicchā ca sabibaso'va na vijjati.|| ||</p>

					      <p class="f4 in2"><a id="pg17"><span class="f2 g"><b>[17]</b></span></a> Asekhena ca sīlena asekhena samādhinā||<br />
							Vimuttiyā ca samipanno ñāṇena ca tathāvidho.|| ||</p>

					      <p class="f4 in2">Sa ve pañc'aṇgasamipanno pañca aṇge vivajjayaṃ||<br />
							Imasmiṃ Dhamma-Vinaye kevalī iti vuccatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>