<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 43. Upali asks the Buddha about the roots of quarrels." />
<title>AN 10 43: Dutiya Vivāda-Mūla Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					V. Akkosa Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p43">Sutta 43</a></h4>

					<h1>Dutiya Vivāda-Mūla Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg78"><span class="f2 g"><b>[78]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.043.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Upāli yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Upāli Bhagavantaṃ etad avoca:|| ||</p>

					<p class="f4">2. "Kati nu kho bhante vivāda-mūlānī" ti?|| ||</p>

					<p class="f4">"Dasa kho Upāli vivāda-mūlāni.|| ||</p>

					<p class="f4">Katamāni dasa?|| ||</p>

					<p class="f4">Idh'Upāli bhikkhu anāpattiṃ 'āpattī' ti dīpenti,||</p>

					<p class="ctr c">&#9632;</p>

					<p class="f4">āpattiṃ 'anāpattī' ti dīpenti,||</p>

					<p class="ctr c">&#9632;</p>

					<p class="f4">lahukaṃ āpattiṃ 'garukaṃ āpattī' ti dīpenti,||</p>

					<p class="ctr c">&#9632;</p>

					<p class="f4">garukaṃ āpattiṃ 'lahukaṃ āpattī' ti dīpenti,||</p>

					<p class="ctr c">&#9632;</p>

					<p class="f4">duṭṭhullaṃ apattiṃ 'aduṭṭhullā appattī' ti dīpenti,||</p>

					<p class="ctr c">&#9632;</p>

					<p class="f4">aduṭṭhullaṃ āpattiṃ 'duṭṭhull'āpattī' ti dīpenti,||</p>

					<p class="ctr c">&#9632;</p>

					<p class="f4">sāvasesaṃ āpattiṃ 'anavasesā āpattī' ti dīpenti,||</p>

					<p class="ctr c">&#9632;</p>

					<p class="f4">anavasesaṃ āpattiṃ 's-ā-vases'pattī' ti <a id="pg79"><span class="f2 g"><b>[79]</b></span></a> dīpenti,||</p>

					<p class="ctr c">&#9632;</p>

					<p class="f4">sa-p-paṭikammaṃ-āpattiṃ 'appaṭikammā āpattī' ti dīpenti,||</p>

					<p class="ctr c">&#9632;</p>

					<p class="f4">appaṭikammaṃ āpattiṃ 'sa-p-paṭikammā āpattī' ti dīpenti.||</p>

					<p class="f4">Imāni kho Upāli dasa vivāda-mūlānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
