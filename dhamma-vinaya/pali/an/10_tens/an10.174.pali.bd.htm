<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 174. The Buddha explains that it is a consequence of acting upon lust, hatred and stupidity that there is killing, theft, sexual misdeeds, lies, spite, bitter speech, idle babble, coveting ones neighbours goods, working harm and wrong view." />
<title>AN 10 174: Kamma-Nidāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XVII: Jāṇussoṇi-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p174">Sutta 174</a></h4>

					<h1>Kamma-Nidāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.174.wood.pts.htm#p1">pts</a>][<a href="../../../../dhamma-vinaya/bd/an/10_tens/an10.174.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pāṇ-ā-tipātam p'ahaṃ bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Adinn'ādānam p'ahaṃ bhikkhave kividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Kāmesu micchā-cāram p'ahaṃ bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Musā-vādam p'ahaṃ bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Pisuṇaṃ-vācam p'ahaṃ bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Pharusaṃ-vācam p'ahaṃ bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Sampha-p-palāpam p'ahaṃ bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Abhijjham p'ahaṃ <a id="pg262"><span class="f2 g"><b>[262]</b></span></a> bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Vyāpādam p'ahaṃ bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Micchā-diṭṭhim p'ahaṃ bhikkhave tividhaṃ vadāmi||<br />
					lobha-hetukam pi||<br />
					dosa-hetukam pi||<br />
					moha-hetukam pi.|| ||</p>

					<p class="ctr c">&#9632;</p>

					<p class="f4">Iti kho bhikkhave||<br />
					lobho kamma-nidāna sambhavo,||<br />
					doso kamma-nidāna sambhavo,||<br />
					moho kamma-nidāna sambhavo.|| ||</p>

					<p class="f4">Lobha-k-khayā kamma-nidāna-saṇkhayo,||<br />
					dosa-k-khayā kamma-nidāna-saṇkhayo,||<br />
					moha-k-khayā kamma-nidāna-saṇkhayo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>