<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 46. The Buddha admonishes the Sakkyans to keep the Uposatha day in all it's eight parts." />
<title>AN 10 46: Sakya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					X. Dasaka-Nipāta<br />
					V. Akkosa Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p46">Sutta 46</a></h4>

					<h1>Sakya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg83"><span class="f2 g"><b>[83]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.046.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.046.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme.|| ||</p>

					<p class="f4">Atha kho sambahulā Sakkā upāsakā tadah'uposathe yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho Sakke upāsake Bhagavā etad avoca:|| ||</p>

					<p class="f4">2. "Api nu kho tumhe Sakkā aṭṭh'aṅga-samannāgataṃ uposathaṃ upavasathā" ti?|| ||</p>

					<p class="f4">"App-ekadā mayaṃ bhante aṭṭh'aṅga-samannāgataṃ uposathaṃ upavasāma,||<br />
					app-ekadā na upavasāmā" ti.|| ||</p>

					<p class="f4">"Tesaṃ vo Sakkā alābhā tesaṃ dulladdhaṃ,||<br />
					ye tumhe evaṃ soka-sabhaye jīvite maraṇa-sabhaye jīvite app-ekadā aṭṭh'aṅga-samannāgataṃ uposathaṃ upavasatha,||<br />
					app-ekadā na upavasatha.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Taṃ kiṃ maññatha Sakkā?</p>

					<p class="f4">Idha puriso yena kenaci kamma-ṭ-ṭhānena anāpajja akusalaṃ divasaṃ <b>aḍḍha-kahāpaṇe</b> nibbiseyya,||<br />
					<a id="pg84"><span class="f2 g"><b>[84]</b></span></a> 'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante."|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?"|| ||</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>kahāpaṇaṃ</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">Idha puriso yena kenaci kamma-ṭ-ṭhānena anāpajja akusalaṃ divasaṃ <b>dve kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>tayo kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>cattāro kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>pañca kahāpaṇe</b> nibbiseyya,
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>cha kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāya ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>satta kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>aṭṭha kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>nava kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>dasa kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>vīsati kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>tiṃsa kahāpaṇe</b> nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>cattārīsaṃ kahāpaṇe</b> nibbiseyya,||<br />
					paññāsaṃ kahāpaṇe nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kiṃ maññatha Sakkā?</p>

					<p class="f4">"Idha puriso yena kenaci kamma-ṭ-ṭhānena anāpajja akusalaṃ divasaṃ <b>paññāsaṃ kahāpaṇe</b> nibbiseyya,||<br />
					paññāsaṃ kahāpaṇe nibbiseyya,||<br />
					'Dakkho puriso uṭṭhāna-sampanno' ti alaṃ vacanāyā" ti?|| ||</p>

					<p class="f4">"Evaṃ bhante" ti.|| ||</p>

					<p class="ctr c">&#9632;</p>

					<p class="f4">"Taṃ kim maññatha Sakkā?|| ||</p>

					<p class="f4">Api nu so puriso divase divase kahāpaṇa-sataṃ||<br />
					kahāpaṇa-sahassaṃ||<br />
					nibbisamāno laddhaṃ laddhaṃ nikkhipanto||<br />
					vassa-tāyuko||<br />
					vassa-sata-jīvī||<br />
					mahantaṃ bhoga-k-khandhaṃ adhigaccheyyā" ti?|| ||</p>

					<p class="f4">"Evaṃ bhante" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Taṃ kiṃ maññatha Sakkā?|| ||</p>

					<p class="f4">Api nu so puriso bhoga-hetu bhoga-nidānaṃ bhog-ā-dhikaraṇaṃ||<br />
					ekaṃ vā rattiṃ||<br />
					ekaṃ vā divasaṃ||<br />
					upaḍḍhaṃ vā rattiṃ||<br />
					upaḍḍhaṃ vā divasaṃ||<br />
					ekanta-sukha-paṭisaṃvedī vihareyyā" ti?|| ||</p>

					<p class="f4">"No h'etaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Kāmā hi bhante aniccā tucchā musā mosa-dhammā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Idha kho pana vo Sakkā mama sāvako <b>dasa vassāni</b>||<br />
					appamatto ātāpi pahit'atto viharanto yathā may-ā-nusiṭṭhaṃ tathā paṭipajjamāno,||<br />
					satam pi vassāni||<br />
					satam pi vassa-satāni||<br />
					<a id="pg85"><span class="f2 g"><b>[85]</b></span></a> satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā dasa vassāni.|| ||</p>

					<p class="f4">Idha mama sāvako <b>nava vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā nava vassāni.|| ||</p>

					<p class="f4">Idha mama sāvako <b>aṭṭha vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā aṭṭha vassāni.|| ||</p>

					<p class="f4">Idha mama sāvako <b>satta vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā satta vassāni.|| ||</p>

					<p class="f4">Idha mama sāvako <b>cha vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā cha vassāni.|| ||</p>

					<p class="f4">Idha mama sāvako <b>pañca vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā pañca vassāni.|| ||</p>

					<p class="f4">Idha mama sāvako <b>cattāri vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā cattāri vassāni.|| ||</p>

					<p class="f4">Idha mama sāvako <b>tini vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā tini vassāni.|| ||</p>

					<p class="f4">Idha mama sāvako <b>dve vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā dve vassāni.|| ||</p>

					<p class="f4">Idha mama sāvako <b>ekaṃ vassāni</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā ekaṃ vassāni.|| ||</p>

					<p class="f4">Idha mama sāvako <b>dasa māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā dasa māse.|| ||</p>

					<p class="f4">Idha mama sāvako <b>nava māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā nava māse.|| ||</p>

					<p class="f4">Idha mama sāvako <b>aṭṭha māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā aṭṭha māse.|| ||</p>

					<p class="f4">Idha mama sāvako <b>satta māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā satta māse.|| ||</p>

					<p class="f4">Idha mama sāvako <b>cha māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā cha māse.|| ||</p>

					<p class="f4">Idha mama sāvako <b>pañca māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā pañca māse.|| ||</p>

					<p class="f4">Idha mama sāvako <b>cattāro māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā cattāro māse.|| ||</p>

					<p class="f4">Idha mama sāvako <b>tayo māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā tayo māse.|| ||</p>

					<p class="f4">Idha mama sāvako <b>dve māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā dve māse.|| ||</p>

					<p class="f4">Idha mama sāvako <b>ekaṃ māse</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā ekaṃ māse.|| ||</p>

					<p class="f4">Idha mama sāvako <b>aḍḍha-māsaṃ</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā aḍḍha-māsaṃ.|| ||</p>

					<p class="f4">Idha mama sāvako <b>dasa rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā dasa rattin-dive.|| ||</p>

					<p class="f4">Idha mama sāvako <b>nava rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā nava rattin-dive.|| ||</p>

					<p class="f4">Idha mama sāvako <b>aṭṭha rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā aṭṭha rattin-dive.|| ||</p>

					<p class="f4">Idha mama sāvako <b>satta rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā satta rattin-dive.|| ||</p>

					<p class="f4">Idha mama sāvako <a id="pg86"><span class="f2 g"><b>[86]</b></span></a> <b>cha rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā cha rattin-dive.|| ||</p>

					<p class="f4">Idha mama sāvako <b>pañca rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā pañca rattin-dive.|| ||</p>

					<p class="f4">Idha mama sāvako <b>cattāro rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā cattāro rattin-dive.|| ||</p>

					<p class="f4">Idha mama sāvako <b>tayo rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā tayo rattin-dive.|| ||</p>

					<p class="f4">Idha mama sāvako <b>dve rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p class="ctr c">&#9632;</p>

					<p class="f4">Tiṭṭhantu Sakkā dve rattin-dive.|| ||</p>

					<p class="f4">Idha mama sāvako <b>ekaṃ rattin-dive</b>||<br />
					appamatto ātāpī pahit'atto viharanto yathā may-ā-nusiṭṭhaṃ tathā paṭipajjamāno||<br />
					satam pi vassāni||<br />
					satam pi vassa-sahassāni||<br />
					satam pi vassa-sata-sahassāni||<br />
					ekanta-sukha-paṭisaṃvedī vihareyya.|| ||</p>

					<p class="f4">So ca kavassa Sakad'āgāmī vā||<br />
					Anāgāmī vā||<br />
					apaṇṇakaṃ vā Sotāpanno.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tesaṃ vo Sakkā alābhā,||<br />
					tesaṃ dulladdhaṃ,||<br />
					ye tumhe evaṃ soka-sabhaye jīvite maraṇa-sabhaye jīvite app-ekadā aṭṭh'aṅga-samannāgataṃ uposathaṃ upavasatha,||<br />
					app-ekadā na upavasathā" ti.|| ||</p>

					<p class="ctr c">&#9632;</p>

					<p class="f4">"Ete mayaṃ bhante ajja-t-agge aṭṭh'aṅga-samannāgataṃ uposathaṃ upavasissāmā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>