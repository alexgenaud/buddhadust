<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 104. The Buddha explains how the low road leads to bad luck and the high road leads to good luck using a simile likening point of view to a seed. If the seed is one of a bitter plant, the results are bitter, if the seed is one of a sweet plant, the results are sweet." />
<title>AN 10 104: Bīja Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XI: Samaṇa-Saññā-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p104">Sutta 104</a></h4>

					<h1>Bīja Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.104.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.104.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Micchā-diṭṭhikassa bhikkhave purisa puggalassa micchā saɱkappassa||<br />
					- micchā vāc'assa||<br />
					- micchā kammantassa||<br />
					- micchā ājīvassa||<br />
					- micchā vāyāmassa||<br />
					- micchā satissa||<br />
					- micchā samādhissa||<br />
					- micchā ñāṇissa||<br />
					- micchā vimuttissa||<br />
					yañ c'eva kāya-kammaɱ yathā diṭṭhi samattaɱ samādinnaɱ,||<br />
					yañ ca vacī-kammaɱ yathā diṭṭhi samattaɱ samādinnaɱ||<br />
					yañ ca mano-kammaɱ yathā diṭṭhi samattaɱ samādinnaɱ,||<br />
					yā ca cetanā yā ca patthanā,||<br />
					yo ca paṇidhi,||<br />
					ye ca sankhārā,||<br />
					sabbe te dhammā,||<br />
					aniṭṭhāya akantāya amanāpāya ahitāya dukkhāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Diṭṭhi hi bhikkhave pāpikā.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, nimbabījaɱ vā kosātakī bījaɱ tittakālābu bījaɱ vā allāya paṭhaviyā nikkhittaɱ <span class="f3 g">[213]</span> yañ c'eva paṭhavirasaɱ upādiyati.|| ||</p>

					<p class="f4">Yañ ca āporasaɱ upādiyati.|| ||</p>

					<p class="f4">Sabbaɱ taɱ tittakattāya kaṭukattāya asātattāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Bījaɱ hi bhikkhave pāpakaɱ.|| ||</p>

					<p class="ctr c">&#9632;</p>

					<p class="f4">Evam eva kho bhikkhave micchā-diṭṭhikassa purisa puggalassa||<br />
					- micchā saɱkappassa||<br />
					- micchā vāc'assa||<br />
					- micchā kammantassa||<br />
					- micchā ājīvassa||<br />
					- micchā vāyāmassa||<br />
					- micchā satissa||<br />
					- micchā samādhissa||<br />
					- micchā ñāṇissa||<br />
					- micchā vimuttissa||<br />
					yañ c'eva kāya-kammaɱ yathā diṭṭhi samattaɱ samādinnaɱ,||<br />
					yañ ca vacī-kammaɱ yathā diṭṭhi samattaɱ samādinnaɱ||<br />
					yañ ca mano-kammaɱ yathā diṭṭhi samattaɱ samādinnaɱ,||<br />
					yā ca cetanā yā ca patthanā,||<br />
					yo ca paṇidhi,||<br />
					ye ca sankhārā,||<br />
					sabbe te dhammā,||<br />
					aniṭṭhāya akantāya amanāpāya ahitāya dukkhāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Diṭṭhi hi bhikkhave pāpikā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sammā-diṭṭhikassa bhikkhave purisa-puggalassa||<br />
					- sammā saɱkappassa||<br />
					- sammā vāc'assa||<br />
					- sammā kammantassa||<br />
					- sammā ājīvassa||<br />
					- sammā vāyāmassa||<br />
					- sammā satissa||<br />
					- sammā samādhissa||<br />
					- sammā ñāṇissa||<br />
					- sammā vimuttissa||<br />
					yañc'eva kāya-kammaɱ yathā diṭṭhi samattaɱ samādinnaɱ,||<br />
					yañ ca vacī-kammaɱ yathā diṭṭhi samattaɱ samādinnaɱ||<br />
					yañ ca mano-kammaɱ yathā diṭṭhi samattaɱ samādinnaɱ,||<br />
					yā ca cetanā,||<br />
					yā ca patthanā yo ca paṇidhi,||<br />
					ye ca sankhārā sabbe te dhammā iṭṭhāya kantāya manāpāya hitāya sukhāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Diṭṭhi hi bhikkhave bhaddikā.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave,||<br />
					ucchubījaɱ vā sā'i bījaɱ vā muddikā bījaɱ vā allāya paṭhaviyā nikkhittaɱ yañ c'eva paṭhavirasaɱ upādiyati,||<br />
					yañ ca āporasaɱ upādiyati,||<br />
					sabbaɱ taɱ sātattāya madhurattāya asecanakattāya saŋvattati.|| ||</p>

					<p class="f4">Taɱ kissa hetu?|| ||</p>

					<p class="f4">Bījaɱ hi bhikkhave bhaddakaɱ.|| ||</p>

					<p class="ctr c">&#9632;</p>

					<p class="f4">Evam eva kho bhikkhave||<br />
					sammā diṭṭhikassa purisa-puggalassa||<br />
					sammā saɱkappassa||<br />
					- sammā vāc'assa||<br />
					- sammā kammantassa||<br />
					- <span class="f3 g">[214]</span> sammā ājīvassa||<br />
					- sammā vāyāmassa||<br />
					- sammā satissa||<br />
					- sammā samādhissa||<br />
					- sammā ñāṇassa||<br />
					- sammā vimuttissa||<br />
					yañ c'eva kāya-kammaɱ yathā diṭṭhi samattaɱ samādinnaɱ,||<br />
					yañ ca vacī-kammaɱ yathā diṭṭhi samattaɱ samādinnaɱ||<br />
					yañ ca mano-kammaɱ yathā diṭṭhi samattaɱ samādinnaɱ,||<br />
					yā ca cetanā,||<br />
					yā ca patthanā||<br />
					yo ca paṇidhi,||<br />
					ye ca sankhārā||<br />
					sabbe te dhammā iṭṭhāya kantāya manāpāya hitāya sukhāya saŋvattanti.|| ||</p>

					<p class="f4">Taɱ kissa hetu?|| ||</p>

					<p class="f4">Diṭṭhi hi bhikkhave bhaddikā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>