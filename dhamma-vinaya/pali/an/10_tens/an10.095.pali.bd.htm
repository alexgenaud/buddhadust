<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 95. Uttiya the wanderer asks Gotama what he says about ten well-known questions concerning existence and non-existence each of which is answered by the statement by the Buddha that he has not made a declaration concerning the truth of that issue. Two additional question are: What then do you teach? and Will everyone be saved by this teaching?" />
<title>AN 10 95: Uttiya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					X: Upāsaka-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p95">Sutta 95</a></h4>

					<h1>Uttiya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg193"><span class="f2 g"><b>[193]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.095.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.095.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Atha kho Uttiyo paribbājako yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Uttiyo paribbājako Bhagavantaɱ etad avoca:|| ||</p>

					<p class="f4">"Kin nu kho bho Gotama||<br />
					sassato loko,||<br />
					idam eva saccaɱ,||<br />
					mogham aññan" ti?|| ||</p>

					<p class="f4">"Avyākataɱ kho evaɱ Uttiya mayā:||<br />
					sassato loko,||<br />
					idam eva saccaɱ,||<br />
					mogham aññan" ti.|| ||</p>

					<p class="ctr c">&#9632;</p>

					<p class="f4">"Kiɱ pana bho Gotama||<br />
					asassato loko,||<br />
					idam eva saccaɱ,||<br />
					mogham aññan" ti?|| ||</p>

					<p class="f4">"Etam pi kho Uttiya avyākataɱ mayā:||<br />
					asassato loko,||<br />
					idam eva saccaɱ,||<br />
					mogham aññan" ti.|| ||</p>

					<p class="ctr c">&#9632;</p>

					<p class="f4">"Kin nū kho bho Gotama||<br />
					antavā loko,||<br />
					idam eva saccaɱ,||<br />
					mogham aññan" ti?|| ||</p>

					<p class="f4">"Etam pi kho Uttiya avyākataɱ mayā||<br />
					antavā loko,||<br />
					idam eva saccaɱ,||<br />
					mogham aññan" ti|| ||</p>

					<p class="ctr c">&#9632;</p>

					<p class="f4">"Kin nū kho bho Gotama||<br />
					taɱ jīvaɱ taɱ sarīraɱ,||<br />
					idam eva saccaɱ,||<br />
					mogham aññan" ti?|| ||</p>

					<p class="f4">"Etam pi kho Uttiya avyākataɱ mayā||<br />
					taɱ jīvaɱ taɱ sarīraɱ,||<br />
					idam eva saccaɱ,||<br />
					mogham aññan" ti|| ||</p>

					<p class="ctr c">&#9632;</p>

					<p class="f4">"Kin nū kho bho Gotama||<br />
					aññaɱ jīvaɱ,||<br />
					aññaɱ sarīraɱ,||<br />
					idam eva saccaɱ,||<br />
					mogham aññan" ti?|| ||</p>

					<p class="f4">"Etam pi kho Uttiya avyākataɱ mayā||<br />
					aññaɱ jīvaɱ,||<br />
					aññaɱ sarīraɱ,||<br />
					idam eva saccaɱ,||<br />
					mogham aññan" ti|| ||</p>

					<p class="ctr c">&#9632;</p>

					<p class="f4">"Kin nū kho bho Gotama||<br />
					hoti Tathāgato param maraṇā,||<br />
					idam eva saccaɱ,||<br />
					mogham aññan" ti?|| ||</p>

					<p class="f4">"Etam pi kho Uttiya avyākataɱ mayā||<br />
					hoti Tathāgato param maraṇā,||<br />
					idam eva saccaɱ,||<br />
					mogham aññan" ti|| ||</p>

					<p class="ctr c">&#9632;</p>

					<p class="f4">"Kin nū kho bho Gotama||<br />
					hoti ca na hoti ca Tathāgato param maraṇā,||<br />
					idam eva saccaɱ,||<br />
					mogham aññan" ti?|| ||</p>

					<p class="f4">"Etam pi kho Uttiya avyākataɱ mayā||<br />
					hoti ca na hoti ca Tathāgato param maraṇā,||<br />
					idam eva saccaɱ,||<br />
					mogham aññan" ti|| ||</p>

					<p class="ctr c">&#9632;</p>

					<p class="f4">"Kin nū kho bho Gotama||<br />
					n'eva hoti na nahoti Tathāgato param maraṇā,||<br />
					idam eva saccaɱ,||<br />
					mogham aññan" ti?|| ||</p>

					<p class="f4">"Etam pi kho Uttiya avyākataɱ mayā||<br />
					n'eva hoti na nahoti Tathāgato param maraṇā,||<br />
					idam eva saccaɱ,||<br />
					mogham aññan" ti|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Kin nu kho bho Gotama||<br />
					'sassato loko,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					sassato loko,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kim pana bho Gotama||<br />
					'asassato loko,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					asassato loko,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho Gotama||<br />
					'antavā loko,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					antavā loko,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho Gotama||<br />
					'anantavā loko,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					anantavā loko,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho Gotama||<br />
					'taɱ jīvaɱ taɱ sarīraɱ,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					taɱ jīvaɱ taɱ sarīraɱ,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">'Kin nu kho bho Gotama||<br />
					'aññaɱ jīvaɱ aññaɱ sarīraɱ,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					aññaɱ jīvaɱ aññaɱ sarīraɱ,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho Gotama||<br />
					'hoti Tathāgato param maraṇā,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					hoti Tathāgato param maraṇā,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho Gotama||<br />
					'na hoti Tathāgato param maraṇā,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					na hoti Tathāgato param maraṇā,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho Gotama||<br />
					'hoti ca na hoti ca Tathāgato param maraṇā,||<br />
					idam eva saccaɱ,||<br />
					mogham aññan' ti||<br />
					iti puṭṭho samāno||<br />
					'avyākataɱ kho etaɱ Uttiya mayā:||<br />
					hoti ca na hoti ca Tathāgato param maraṇā,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho bho Gotama||<br />
					'n'eva hoti na na hoti Tathāgato param maraṇā,||<br />
					idam eva saccaɱ,||<br />
					mogham aññan' ti||<br />
					iti puṭṭho <a id="pg194"><span class="f2 g"><b>[194]</b></span></a> samāno||<br />
					'avyākataɱ kho etaɱ Uttiya mayā:||<br />
					n'eva hoti na na hoti Tathāgato param maraṇā,||<br />
					idam eva saccaɱ,||<br />
					mogham aññan' ti vadesi.|| ||</p>

					<p class="f4">Atha kiñ carahi bhotā Gotamena vyākatan" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Abhiññāya kho ahaɱ Uttiya sāvakānaɱ dhammaɱ desemi sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya Nibbānassa saccikiriyāyā" ti.|| ||</p>

					<p class="f4">"Yaɱ pan'etaɱ bhavaɱ Gotamo abhiññāya||<br />
					abhiññāya sāvakānaɱ dhammaɱ deseti sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ atthaŋ-gamāya ñāyassa adhigamāya Nibbānassa sacchi-kiriyāya,||<br />
					sabbo vā tena loko nīyyissati? upaḍḍho vā? tibhāgo vā" ti?|| ||</p>

					<p class="f4">Evaɱ vutte Bhagavā tuṇhī ahosi.|| ||</p>

					<p class="ctr c">&#9632;</p>

					<p class="f4">3. Atha kho āyasmato Ānandassa etad ahosi:|| ||</p>

					<p class="f4">"Mā h'evaɱ kho Uttiyo paribbājako pāpakaɱ diṭṭhi-gataɱ paṭilabhi:|| ||</p>

					<p class="f4">'Sabba-sāmukkaɱsikaɱ vata me Samaṇo Gotamo pañhaɱ puṭṭho saɱsādeti,||<br />
					no vissajjeti,||<br />
					na nūna visahatī' ti?|| ||</p>

					<p class="f4">Tad assa Uttiyassa paribbājakassa dīgha-rattaɱ ahitāya dukkhāyā" ti.|| ||</p>

					<p class="f4">Atha kho āyasmā Ānando Uttiyaɱ paribbājakaɱ etad avoca:|| ||</p>

					<p class="f4">4. "Tena h'āvuso Uttiya upaman te karissāmi||<br />
					upamāyam idh'ekacce viññū purisā bhāsitassa atthaɱ ājānanti.|| ||</p>

					<p class="f4">Seyyathā pi āvuso Uttiya rañño paccantimaɱ nagaraɱ daḷhuddāpaɱ daḷhapākāratoraṇaɱ ekadvāraɱ.|| ||</p>

					<p class="f4">Tatr'assa dovāriko paṇḍito vyatto medhāvī aññātānaɱ nivāretā,||<br />
					<a id="pg195"><span class="f2 g"><b>[195]</b></span></a> ñātānaɱ pavesetā,||<br />
					so tassa nagarassa samantā anupariyāyapathaɱ anukkama-māno na passeyya pākāra-sandhiɱ vā pākāra-vivaraɱ vā antamaso biḷāranissakkanamattam pi,||<br />
					no ca khavassa evaɱ ñāṇaɱ hoti:|| ||</p>

					<p class="f4">'Ettakā pāṇā imaɱ nagaraɱ pavisanti vā ni-k-khamanti vā' ti.|| ||</p>

					<p class="f4">Atha khvassa evam ettha hoti:|| ||</p>

					<p class="f4">'Ye kho keci oḷārikā pāṇā imaɱ nagaraɱ pavisanti vā ni-k-khamanti vā,||<br />
					sabbe te iminā dvārena pavisanti va ni-k-khamanti vā' ti.|| ||</p>

					<p class="f4">Evam eva kho āvuso Uttiya na taɱ Tathāgatassa evaɱ ussukkataɱ hoti||<br />
					'sabbo vā tena loko nīyyissati,||<br />
					upaḍḍho vā tibhāgo vā" ti.|| ||</p>

					<p class="f4">Atha kho evam ettha Tathāgatassa hoti:|| ||</p>

					<p class="f4">'Ye kho keci lokamhā nīyiɱsu vā||<br />
					nīyyanti vā||<br />
					nīyyissanti vā,||<br />
					sabbe te pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe catūsu sati-paṭṭhānesu supaṭṭhita-cittā||<br />
					satta bojjhaŋge yathā-bhūtaɱ bhāvetvā||<br />
					evam ete lokamhā nīyiɱsu vā nīyyanti vā nīyyissanti vā' ti.|| ||</p>

					<p class="f4">Yad eva kho tvaɱ āvuso Uttiya Bhagavantaɱ pañhaɱ apucchi,||<br />
					tad eva taɱ pañhaɱ Bhagavantaɱ aññena pariyāyena apucchi.|| ||</p>

					<p class="f4">Tasmā te taɱ Bhagavā na vyākāsī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
