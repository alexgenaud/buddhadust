<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 22. The Buddha makes a bold statement about his knowledge and right to turn the Wheel of Dhamma. He then gives a list of the 10 Powers of a Buddha." />
<title>AN 10 22: Adhivutti-Pada Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					X. Dasaka-Nipāta<br />
					III. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p22">Sutta 22</a></h4>

					<h1>Adhivutti-Pada Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg36"><span class="f2 g"><b>[36]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.022.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.022.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Ānandaṃ Bhagavā etad avoca:|| ||</p>

					<p class="f4">Ye te Ānanda, dhammā tesaṃ tesaṃ adhivutti-padānaṃ abhiññā sacchi-kiriyāya saṃvaṭṭanti,||<br />
					visārado ahaṃ Ānanda tatra paṭijānāmi tesaṃ tesaṃ tathā tathā dhammaṃ desetuṃ,||<br />
					yathā yathā paṭipanno santaṃ vā 'atthī' ti ñassati,||<br />
					asantaṃ vā 'n'atthī' ti ñassati,||<br />
					hīnaṃ vā 'hīnan' ti ñassati,||<br />
					paṇītaṃ vā 'paṇītan' ti ñassati,||<br />
					sa-uttaraṃ vā 'sa-uttaran' ti ñassati,||<br />
					anuttaraṃ vā 'anuttaraṃ' ti ñassati,||<br />
					yathā yathā vā pana taṃ ñāteyyaṃ vā <a id="pg37"><span class="f2 g"><b>[37]</b></span></a> daṭṭheyyaṃ vā sacchikātayyaṃ vā,||<br />
					tathā tathā ñassati vā dakkhati vā sacchi-karissati vā ti:||<br />
					ṭhānam etaṃ vijjati.|| ||</p>

					<p class="f4">Etad anuttariyaṃ Ānanda ñāṇānaṃ,||<br />
					yad idaṃ tattha tattha yathā-bhūta-ñāṇaṃ.|| ||</p>

					<p class="f4">Etasmā vāhaṃ Ānanda ñāṇā aññaṃ ñāṇaṃ uttarītaraṃ vā paṇītataraṃ vā n'atthī ti vadāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Dasa imāni bhikkhave Tathāgatassa Tathāgata-balāni yehi balehi samannāgato Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahama-cakkaṃ pavatteti.|| ||</p>

					<p class="f4">Katamāni dasa?|| ||</p>

					<p class="f4">3. Idha, Ānanda, Tathāgato ṭhānañ ca ṭhānato aṭṭhānañ ca aṭṭhānato yathā-bhūtaṃ pajanāti.|| ||</p>

					<p class="f4">Yam pi Ānanda, Tathāgato ṭhānañ ca ṭhānato aṭṭhānañ ca aṭṭhānato yathā-bhūtaṃ pajānāti,||<br />
					idam pi Ānanda, Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">4. Puna ca paraṃ Ānanda, Tathāgato atītān-ā-gata-pacc'uppannānaṃ kamma-samā-dānānaṃ ṭhānaso hetuso vipākaṃ yathā-bhūtaṃ pajānāti.|| ||</p>

					<p class="f4">Yam pi Ānanda, Tathāgato atītān-ā-gata-pacc'uppannānaṃ kamma-samā-dānānaṃ ṭhānaso hetuso vipākaṃ yathā-bhūtaṃ pajānāti,||<br />
					idam pi Ānanda, Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">5. Puna ca paraṃ Ānanda, Tathāgato sabbattha-gāminī-paṭipadaṃ yathā-bhūtaṃ pajānāti.|| ||</p>

					<p class="f4">Yam pi Ānanda, Tathāgato sabbattha-gāminī-paṭipadaṃ yathā-bhūtaṃ pajānāti,||<br />
					idam pi Ānanda, Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">6. Puna ca paraṃ Ānanda, Tathāgato aneka-dhātu- <a id="pg34"><span class="f2 g"><b>[34]</b></span></a> nānā-dhātu-lokaṃ yathā-bhūtaṃ pajānāti.|| ||</p>

					<p class="f4">Yam pi Ānanda, Tathāgato aneka-dhātu nānā-dhātu lokaṃ yathā-bhūtaṃ pajānāti,||<br />
					idam pi Ānanda, Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">7. Puna ca paraṃ Ānanda, Tathāgato sattāṇaṃ nān-ā-dhimutti-kataṃ yathā-bhūtaṃ pajānāti.|| ||</p>

					<p class="f4">Yam pi Ānanda, Tathāgato sattāṇaṃ nān-ā-dhimutti-kataṃ yathā-bhūtaṃ pajānāti,||<br />
					idam pi Ānanda, Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">8. Puna ca paraṃ Ānanda, Tathāgato para-sattātaṃ para-puggalānaṃ indriya-paro-pariyattaṃ yathā-bhūtaṃ pajānāti.|| ||</p>

					<p class="f4">Yam pi Ānanda, Tathāgato para-sattāṇaṃ para-puggalānaṃ indriya-paro-pariyattaṃ yathā-bhūtaṃ pajānāti,||<br />
					idam pi Ānanda, Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">9. Puna ca paraṃ Ānanda, Tathāgato jhāna-vimokkha-samādhi-sampattīnaṃ saṅkilesaṃ vodānaṃ vuṭṭhānaṃ yathā-bhūtaṃ pajānāti.|| ||</p>

					<p class="f4">Yam pi Ānanda, Tathāgato jhāna-vimokkha-samādhi-samāpattīnaṃ saṅkilesaṃ vodānaṃ vuṭṭhānaṃ yathā-bhūtaṃ pajānāti,||<br />
					idam pi Ānanda, Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">10. Puna ca paraṃ Ānanda, Tathāgato aneka-vihitaṃ pubbe-nivāsaṃ anussarati,||<br />
					seyyath'idaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jītiyo cattārisam <a id="pg35"><span class="f2 g"><b>[35]</b></span></a> pi jītiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe,||<br />
					amutrāsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto amutra upapādiṃ,||<br />
					tatrāpāsim evaṃ-nāmo,||<br />
					evaṃ-gotto,||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'upapanno' ti.|| ||</p>

					<p class="f4">Iti sākāram sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Yam pi Ānanda, aneka-vihitaṃ pubbe-nivāsaṃ anussarati,||<br />
					seyyath'idaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jītiyo cattārisam pi jītiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe,||<br />
					amutrāsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto amutra upapādiṃ,||<br />
					tatrāpāsim evaṃ-nāmo,||<br />
					evaṃ-gotto,||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'upapanno' ti.|| ||</p>

					<p class="f4">Iti sākāram sa-uddesaṃ aneka-vihitaṃ pubbe-nivāsaṃ anussarati,||<br />
					idam pi Ānanda, Tathāgatassa Tathāgata-balaṃ hoti,||<br />
					yaṃ balaṃ āgamma Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">11. Puna ca paraṃ Ānanda, Tathāgato dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti:|| ||</p>

					<p class="f4">"Ime vata bhonto sattā kāya-du-c-caritena samannāgatā,||<br />
					vacī du-c-caritena samannāgatā,||<br />
					mano du-c-caritena samannāgatā||<br />
					āriyānaṃ upavādakā,||<br />
					micchā-diṭṭhikā micchā-diṭṭhi-kamma samādānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					Ariyānaṃ anupavādakā||<br />
					sammā-diṭṭhikā sammā-diṭṭhi-kamma-samādānā||<br />
					te kāyassa bhedā param maraṇā sugatiṃ saggaṃ lokaṃ upapannāti.|| ||</p>

					<p class="f4">Iti dibbena cakkhunā visuddhena atikkanta mānusakena satte passati cavamāne uppajjamāne hīne paṇite suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Yam pi Ānanda, Tathāgato dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti:|| ||</p>

					<p class="f4">"Ime vata bhonto sattā kāya-du-c-caritena samannāgatā,||<br />
					vacī du-c-caritena samannāgatā,||<br />
					mano du-c-caritena samannāgatā||<br />
					āriyānaṃ upavādakā,||<br />
					micchā-diṭṭhikā micchā-diṭṭhi-kamma samādānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					Ariyānaṃ anupavādakā||<br />
					sammā-diṭṭhikā sammā-diṭṭhi-kamma-samādānā||<br />
					te kāyassa bhedā param maraṇā sugatiṃ saggaṃ lokaṃ upapannāti.|| ||</p>

					<p class="f4">Iti dibbena cakkhunā visuddhena atikkanta mānusakena satte passati cavamāne uppajjamāne hīne paṇite suvaṇṇe dubbaṇṇe sugate duggate yathā-kamm'ūpage satte pajānāti,||<br />
					idam pi Ānanda, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato āsahaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="ctr c">&#9632;</p>

					<p class="f4">12. Puna ca paraṃ Ānanda, Tathāgato āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Yam pi Ānanda, Tathāgato āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati,||<br />
					idam pi Ānanda, Tathāgatassa Tathāgata-balaṃ hoti||<br />
					yaṃ balaṃ āgamma Tathāgato āsahaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavatteti.|| ||</p>

					<p class="f4">Imāni kho Ānanda, dasa Tathāgatassa Tathāgata-balāni, yehi balehi samannāgato Tathāgato āsabhaṃ ṭhānaṃ paṭijānāti,||<br />
					parisāsu sīha-nādaṃ nadati,||<br />
					brahma-cakkaṃ pavattetī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>