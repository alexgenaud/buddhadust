<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 22. The Buddha makes a bold statement about his knowledge and right to turn the Wheel of Dhamma. He then gives a list of the 10 Powers of a Buddha." />
<title>AN 10 22: Adhivutti-Pada Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					III. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p22">Sutta 22</a></h4>

					<h1>Adhivutti-Pada Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg36"><span class="f2 g"><b>[36]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.022.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.022.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">Ye te Ānanda, dhammā tesaɱ tesaɱ adhivutti-padānaɱ abhiññā sacchi-kiriyāya saŋvattanti,||<br />
					visārado ahaɱ Ānanda tatra paṭijānāmi tesaɱ tesaɱ tathā tathā dhammaɱ desetuɱ,||<br />
					yathā yathā paṭipanno santaɱ vā 'atthī' ti ñassati,||<br />
					asantaɱ vā 'n'atthī' ti ñassati,||<br />
					hīnaɱ vā 'hīnan' ti ñassati,||<br />
					paṇītaɱ vā 'paṇītan' ti ñassati,||<br />
					sa-uttaraɱ vā 'sa-uttaran' ti ñassati,||<br />
					anuttaraɱ vā 'anuttaraɱ' ti ñassati,||<br />
					yathā yathā vā pana taɱ ñāteyyaɱ vā <a id="pg37"><span class="f2 g"><b>[37]</b></span></a> daṭṭheyyaɱ vā sacchi-kātayyaɱ vā,||<br />
					tathā tathā ñassati vā dakkhati vā sacchi-karissati vā ti:||<br />
					ṭhānam etaɱ vijjati.|| ||</p>

					<p class="f4">Etad anuttariyaɱ Ānanda ñāṇānaɱ,||<br />
					yad idaɱ tattha tattha yathā-bhūta-ñāṇaɱ.|| ||</p>

					<p class="f4">Etasmā vāhaɱ Ānanda ñāṇā aññaɱ ñāṇaɱ uttarītaraɱ vā paṇītataraɱ vā n'atthī ti vadāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Dasa imāni bhikkhave Tathāgatassa Tathāgata-balāni yehi balehi samannāgato Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahama-cakkaɱ pavatteti.|| ||</p>

					<p class="f4">Katamāni dasa?|| ||</p>

					<p class="f4">3. Idha, Ānanda, Tathāgato ṭhānañ ca ṭhānato aṭṭhānañ ca aṭṭhānato yathā-bhūtaɱ pajanāti.|| ||</p>

					<p class="f4">Yam pi Ānanda, Tathāgato ṭhānañ ca ṭhānato aṭṭhānañ ca aṭṭhānato yathā-bhūtaɱ pajānāti,||<br />
					idam pi Ānanda, Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">4. Puna ca paraɱ Ānanda, Tathāgato atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ yathā-bhūtaɱ pajānāti.|| ||</p>

					<p class="f4">Yam pi Ānanda, Tathāgato atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ yathā-bhūtaɱ pajānāti,||<br />
					idam pi Ānanda, Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">5. Puna ca paraɱ Ānanda, Tathāgato sabbattha-gāminī-paṭipadaɱ yathā-bhūtaɱ pajānāti.|| ||</p>

					<p class="f4">Yam pi Ānanda, Tathāgato sabbattha-gāminī-paṭipadaɱ yathā-bhūtaɱ pajānāti,||<br />
					idam pi Ānanda, Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">6. Puna ca paraɱ Ānanda, Tathāgato aneka-dhātu- <a id="pg34"><span class="f2 g"><b>[34]</b></span></a> nānā-dhātu-lokaɱ yathā-bhūtaɱ pajānāti.|| ||</p>

					<p class="f4">Yam pi Ānanda, Tathāgato aneka-dhātu nānā-dhātu lokaɱ yathā-bhūtaɱ pajānāti,||<br />
					idam pi Ānanda, Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">7. Puna ca paraɱ Ānanda, Tathāgato sattānaɱ nān-ā-dhimutti-kataɱ yathā-bhūtaɱ pajānāti.|| ||</p>

					<p class="f4">Yam pi Ānanda, Tathāgato sattānaɱ nān-ā-dhimutti-kataɱ yathā-bhūtaɱ pajānāti,||<br />
					idam pi Ānanda, Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">8. Puna ca paraɱ Ānanda, Tathāgato para-sattātaɱ para-puggalānaɱ indriya-paro-pariyattaɱ yathā-bhūtaɱ pajānāti.|| ||</p>

					<p class="f4">Yam pi Ānanda, Tathāgato para-sattānaɱ para-puggalānaɱ indriya-paro-pariyattaɱ yathā-bhūtaɱ pajānāti,||<br />
					idam pi Ānanda, Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">9. Puna ca paraɱ Ānanda, Tathāgato jhāna-vimokkha-samādhi-sampattīnaɱ saɱkilesaɱ vodānaɱ vuṭṭhānaɱ yathā-bhūtaɱ pajānāti.|| ||</p>

					<p class="f4">Yam pi Ānanda, Tathāgato jhāna-vimokkha-samādhi-samāpattīnaɱ saɱkilesaɱ vodānaɱ vuṭṭhānaɱ yathā-bhūtaɱ pajānāti,||<br />
					idam pi Ānanda, Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">10. Puna ca paraɱ Ānanda, Tathāgato aneka-vihitaɱ pubbe-nivāsaɱ anussarati,||<br />
					seyyath'idaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jītiyo cattārisam <a id="pg35"><span class="f2 g"><b>[35]</b></span></a> pi jītiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe,||<br />
					amutrāsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ,||<br />
					tatrāpāsim evaɱ-nāmo,||<br />
					evaɱ-gotto,||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'upapanno' ti.|| ||</p>

					<p class="f4">Iti sākāram sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Yam pi Ānanda, aneka-vihitaɱ pubbe-nivāsaɱ anussarati,||<br />
					seyyath'idaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jītiyo cattārisam pi jītiyo,||<br />
					paññāsam pi jātiyo,||<br />
					jāti-satam pi jāti-sahassam pi jāti-sata-sahassam pi aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe,||<br />
					amutrāsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ,||<br />
					tatrāpāsim evaɱ-nāmo,||<br />
					evaɱ-gotto,||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'upapanno' ti.|| ||</p>

					<p class="f4">Iti sākāram sa-uddesaɱ aneka-vihitaɱ pubbe-nivāsaɱ anussarati,||<br />
					idam pi Ānanda, Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">11. Puna ca paraɱ Ānanda, Tathāgato dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti:|| ||</p>

					<p class="f4">"Ime vata bhonto sattā kāya-du-c-caritena samannāgatā,||<br />
					vacī du-c-caritena samannāgatā,||<br />
					mano du-c-caritena samannāgatā||<br />
					āriyānaɱ upavādakā,||<br />
					micchā-diṭṭhikā micchā-diṭṭhi-kamma samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					Ariyānaɱ anupavādakā||<br />
					sammā-diṭṭhikā sammā-diṭṭhi-kamma-samādānā||<br />
					te kāyassa bhedā param maraṇā sugatiɱ saggaɱ lokaɱ upapannāti.|| ||</p>

					<p class="f4">Iti dibbena cakkhunā visuddhena atikkanta mānusa-kena satte passati cavamāne uppajjamāne hīne paṇite suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Yam pi Ānanda, Tathāgato dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti:|| ||</p>

					<p class="f4">"Ime vata bhonto sattā kāya-du-c-caritena samannāgatā,||<br />
					vacī du-c-caritena samannāgatā,||<br />
					mano du-c-caritena samannāgatā||<br />
					āriyānaɱ upavādakā,||<br />
					micchā-diṭṭhikā micchā-diṭṭhi-kamma samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					Ariyānaɱ anupavādakā||<br />
					sammā-diṭṭhikā sammā-diṭṭhi-kamma-samādānā||<br />
					te kāyassa bhedā param maraṇā sugatiɱ saggaɱ lokaɱ upapannāti.|| ||</p>

					<p class="f4">Iti dibbena cakkhunā visuddhena atikkanta mānusa-kena satte passati cavamāne uppajjamāne hīne paṇite suvaṇṇe dubbaṇṇe sugate duggate yathā-kammūpage satte pajānāti,||<br />
					idam pi Ānanda, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato āsahaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">12. Puna ca paraɱ Ānanda, Tathāgato āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Yam pi Ānanda, Tathāgato āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati,||<br />
					idam pi Ānanda, Tathāgatassa Tathāgata-balaɱ hoti||<br />
					yaɱ balaɱ āgamma Tathāgato āsahaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">Imāni kho Ānanda, dasa Tathāgatassa Tathāgata-balāni, yehi balehi samannāgato Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavattetī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>