<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aṇguttara Nikāya, Book of the Tens, Sutta 207. The Buddha speaks to the issue of the need to understand one's past deeds before one is able to attain Arahantship. He suggests development of the heart of friendliness, sympathy, empathy and detachment." />
<title>AN 10 207: Karajakaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XXI. Karajakāya Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p208">Sutta 208</a></h4>

					<h1>Karajakāya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg297"><span class="f2 g"><b>[297]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.207.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.218.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">"Nāhaṃ bhikkhave sañcetanikānaṃ kammānaṃ katānaṃ upacitānaṃ appaṭisaṃviditvā vyantībhāvaṃ vadāmi,||<br />
					tañ ca kho diṭṭhe'va dhamme upapajjaṃ vā apare vā pariyāye.|| ||</p>

					<p class="f4">Na tve vāhaṃ bhikkhave sañcetanikānaṃ kammānaṃ katānaṃ upacitānaṃ appaṭisaṃviditvā dukkhass'antakiriyaṃ vadāmi.|| ||</p>

					<p class="f4">Tatra, bhikkhave, tividhā kāya-kammanta sandosavyāpatti akusala-sañcetanikā dukkh'udrayā dukkha-vipākā hoti.|| ||</p>

					<p class="f4">Catubbidhā vacī-kammanta sandosavyāpatti akusala-sañcetanikā dukkh'udrayā dukkha-vipākā hoti.|| ||</p>

					<p class="f4">Tividhā mano-kammanta sandosavyāpatti akusala-sañcetanikā dukkh'udrayā dukkha vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. Kathañ ca bhikkhave tividhā kāya-kammanta sandosavyāpatti akusala-sañcetanikā dukkh'udrayā dukkha-vipākā hoti?|| ||</p>

					<p class="f4">Idha, bhikkhave, ekacco pāṇ-ā-tipātī hoti luddo lohitapāṇī hatapahate niviṭṭho adayā-panno sabba-pāṇabhūtesu.|| ||</p>

					<p class="ctr c">&#9632;</p>

					<p class="f4">Adinn'ādāyī hoti.|| ||</p>

					<p class="f4">Yaṃ taṃ parassa paravittūpakaraṇaṃ gāmagataṃ vā arañña-gataṃ vā adinnaṃ theyya saṇkhātaṃ ādātā hoti.|| ||</p>

					<p class="ctr c">&#9632;</p>

					<p class="f4">Kāmesu micchā-cārī hoti,||<br />
					yā tā māturakkhitā||<br />
					piturakkhitā||<br />
					bhāturakkhitā bhaginīrakkhitā||<br />
					ñātirakkhitā||<br />
					gottarakkhitā||<br />
					dhammarakkhitā||<br />
					sassāmikā saparidaṇḍā antamaso mālā guṇaparikkhittā pi,||<br />
					tathā rūpāsu cārittaṃ āpajjitā hoti.|| ||</p>

					<p class="f4">Evaṃ kho bhikkhave tividhā kāya kammanta sandosavyāpatti akusala-sañcetanikā dukkh'udrayā dukkakhavipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Kathañ ca bhikkhave catubbidhā vacī-kammanta sandosavyāpatti akusala-sañcetanikā dukkh'udrayā dukkha vipākā hoti?|| ||</p>

					<p class="f4">Idha, bhikkhave, ekacco musā-vādī hoti,||<br />
					sabhāgato vā parisagato vā ñātimajjhagato vā pūgamajjhagato vā rājakula majjhagato vā abhinīto sakkhipuṭṭho|| ||</p>

					<p class="f4">'Eh'ambho purisa, yaṃ jānāsi, taṃ vadehī' ti.|| ||</p>

					<p class="f4">So ajānaṃ vā 'Āhaṃ jānāmī' ti.|| ||</p>

					<p class="f4">Jānaṃ vā 'Āhaṃ na jānāmi' ti.|| ||</p>

					<p class="f4">Apassaṃ vā 'Āhaṃ passāmī' ti.|| ||</p>

					<p class="f4">Passaṃ vā 'Āhaṃ na passāmī' ti.|| ||</p>

					<p class="f4">Iti attahetu vā parahetu vā āmisa kiñcikkhahetu vā sampajāna musābhāsitā hoti.|| ||</p>

					<p class="ctr c">&#9632;</p>

					<p class="f4">Pisuna-vāco hoti ito sutvā amutra akkhātā imesaṃ bhedāya,||<br />
					amutra vā sutvā imesaṃ akkhātā amūsaṃ bhedāya.|| ||</p>

					<p class="f4">Iti samaggānaṃ vā bhettā,||<br />
					bhinnānaṃ vā anuppadātā vaggārāmo vaggarato vagganandi vaggakaraṇiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusa-vāco hoti,||<br />
					yā sā vācā aṇḍakā kakkasā parakaṭukā parābhisajjanī kodha-sāmantā asamādhi-saṃvaṭṭanikā,||<br />
					tathā-rūpiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Samphappalāpī hoti,||<br />
					akāla-vādī abhūta-vādī anattha-vādī adhamma-vādī avinaya-vādi,||<br />
					anidhāna-vatiṃ vācaṃ bhāsitā hoti akālena anapadesaṃ apariyanta-vatiṃ anattha-saṃhitaṃ.|| ||</p>

					<p class="f4">Evaṃ kho bhikkhave catubbidhā vacī-kammanta sandosa vyāpatti akusala-sañcetanikā dukkh'udrayā dukkha-vipākā hoti.|| ||</p>

					<p class="ctr c">&#9632;</p>

					<p class="f4">4. Kathañ ca bhikkhave tividhā mano-kammanta sandosavyāpatti akusala-sañcetanikā dukkh'udrayā dukkha-vipākā hoti?|| ||</p>

					<p class="ctr c">&#9632;</p>

					<p class="f4">Idha, bhikkhave, ekacco abhijjhālū hoti,||<br />
					yaṃ taṃ parassa paravittūpakaraṇaṃ taṃ abhijjhitā hoti:|| ||</p>

					<p class="f4">'Aho vata yaṃ parassa,||<br />
					taṃ mama assā' ti.|| ||</p>

					<p class="ctr c">&#9632;</p>

					<p class="f4">Vyāpanna-citto hoti paduṭṭhamana-saṃkappo|| ||</p>

					<p class="f4">'Ime sattā haññantu vā bajjhantu vā ucchijjantu vā vinassantu vā mā vā ahesuṃ iti vā' ti.|| ||</p>

					<p class="ctr c">&#9632;</p>

					<p class="f4">Micchā-diṭṭhiko hoti viparīta-dassano:|| ||</p>

					<p class="f4">'N'atthi dinnaṃ,||<br />
					n'atthi yiṭṭhaṃ,||<br />
					n'atthi hutaṃ,||<br />
					n'atthi sukaṭa-dukkaṭānaṃ kammānaṃ phalaṃ vipāko,||<br />
					n'atthi ayaṃ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā samaggatā,||<br />
					sammā paṭipannā,||<br />
					ye imañ ca lokaṃ parañ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Evaṃ kho bhikkhave tividhā mano-kammanta sandosavyāpatti akusala-sañcetanikā dukkh'udrayā dukkha-vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Tividha kāya-kammanta sandosavyāpatti akusala-sañcetanikā-hetu vā bhikkhave,||<br />
					sattā kāyassa bhedā param maraṇā apāyaṃ duggatiṃ vinipātaṃ Nirayaṃ upapajjanti.|| ||</p>

					<p class="f4">Catubbidha vacī-kammanta sandosavyāpatti akusala-sañcetanikā-hetu vā bhikkhave,||<br />
					sattā kāyassa bhedā param maraṇā apāyaṃ duggatiṃ vinipātaṃ Nirayaṃ upapajjanti.|| ||</p>

					<p class="f4">Tividha mano-kammanta sandosavyāpatti akusala-sañcetanikā-hetu vā bhikkhave,||<br />
					sattā kāyassa bhedā param maraṇā apāyaṃ duggatiṃ vinipātaṃ Nirayaṃ upapajjanti.|| ||</p>

					<p class="ctr c">&#9632;</p>

					<p class="f4">6. Seyyathā pi, bhikkhave, apaṇṇako maṇi uddhaṃ khitto yena yen'eva patiṭṭhāti,||<br />
					suppati-ṭ-ṭhitaṃ yeva patiṭṭhāti.|| ||</p>

					<p class="f4">Evam eva kho, bhikkhave, tividha kāya-kammanta sandosavyāpatti akusala-sañcetanikā-hetu vā sattā kāyassa bhedā param maraṇā apāyaṃ duggatiṃ vinipātaṃ Nirayaṃ upapajjanti.|| ||</p>

					<p class="f4">Catubbidha vacī-kammanta sando savyāpatti akusala-sañcetanikā-hetu vā sattā kāyassa bhedā param maraṇā apāyaṃ duggatiṃ vinipātaṃ Nirayaṃ upapajjanti.|| ||</p>

					<p class="f4">Tividha mano-kammanta sandosavyāpatti akusala-sañcetanikā-hetu vā sattā kāyassa bhedā param maraṇā apāyaṃ duggatiṃ Nirayaṃ upapajjanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Nāhaṃ bhikkhave sañcetanikānaṃ kammānaṃ katānaṃ upacitānaṃ appaṭisaṃviditvā vyantībhāvaṃ vadāmi,||<br />
					tañ ca kho diṭṭhe'va dhamme upapajje vā apare vā pariyāye.|| ||</p>

					<p class="f4">Na tvevāhaṃ bhikkhave sañcetanikānaṃ kammānaṃ katānaṃ upacitānaṃ appaṭisaṃviditvā dukkhass'antakiriyaṃ vadāmi.|| ||</p>

					<p class="f4">Tatra, bhikkhave, tividhā kāya-kammanta-sampatti kusala-sañcetanikā sukhudrayā sukha-vipākā hoti,||<br />
					catubbidhā vacī-kammanta-sampatti kusala-sañcetanikā sukhudrayā sukha-vipākā hoti,||<br />
					tividhā mano-kammanta-sampatti kusala-sañcetanikā sukhudrayā sukha-vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Kathañ ca bhikkhave tividhā kāya-kammanta-sampatti kusala-sañcetanikā sukhudrayā sukha-vipākā hoti?|| ||</p>

					<p class="f4">Idha, bhikkhave, ekacco pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo nihita-sattho,||<br />
					lajjī dayā-panno sabba-pāṇa-bhūtahit-ā-nukampī viharati.|| ||</p>

					<p class="ctr c">&#9632;</p>

					<p class="f4">Adinn'ādānaṃ pahāya adinn'ādānā paṭivirato hoti,||<br />
					yaṃ taṃ parassa paravittūpakaraṇaṃ gāmagataṃ vā arañña-gataṃ vā,||<br />
					na taṃ adinnaṃ theyya-saṇkhātaṃ ādātā hoti.|| ||</p>

					<p class="ctr c">&#9632;</p>

					<p class="f4">Kāmesu micchā-cāraṃ pahāya kāmesu micchā-cārā paṭivirato hoti,||<br />
					yā tā māturakkhitā,||<br />
					piturakkhitā,||<br />
					mātā-piturakkhitā,||<br />
					bhāturakkhitā bhaginirakkhitā,||<br />
					ñātirakkhitā,||<br />
					gottarakkhitā,||<br />
					dhammarakkhitā,||<br />
					sassāmikā saparidaṇḍā antamaso mālāgula parikkhittā pi,||<br />
					tathā-rūpāsu na cārittaṃ āpajjitā hoti.|| ||</p>

					<p class="f4">Evaṃ kho bhikkhave tividhā kāya-kammanta-sampatti kusala-sañcetanikā sukhudrayā sukha-vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Kathañ ca bhikkhave catubbidhā vacī-kammanta-sampatti kusala-sañcetanikā sukhudrayā sukha vipākā hoti?|| ||</p>

					<p class="f4">Idha, bhikkhave, ekacco musā-vādaṃ pahāya musā-vādā paṭivirato hoti sabhāgato vā||<br />
					parisagato vā||<br />
					ñātimajjhagato vā||<br />
					pūgamajjhagato vā||<br />
					rājakula majjhagato vā||<br />
					abhinīto sakkhipuṭṭho:|| ||</p>

					<p class="f4">'Eh'ambho purisa,||<br />
					yaṃ jānāhi,||<br />
					taṃ vadehī' ti.|| ||</p>

					<p class="f4">So ajānaṃ vā: 'Āhaṃ na jānāmī' ti.|| ||</p>

					<p class="f4">Jānaṃ vā, 'Āhaṃ jānāmī' ti.|| ||</p>

					<p class="f4">Apassaṃ vā, 'Āhaṃ na passāmī' ti.|| ||</p>

					<p class="f4">Passaṃ vā, 'Āhaṃ passāmī' ti.|| ||</p>

					<p class="f4">Iti attahetu vā parahetu vā āmisa-kiñcikkha-hetu vā na sampajāna musā bhāsitā hoti.|| ||</p>

					<p class="ctr c">&#9632;</p>

					<p class="f4">Pisunaṃ vācaṃ pahāya pisunāya vācāya paṭivirato hoti.|| ||</p>

					<p class="f4">Na ito sutvā amutra akkhātā imesaṃ bhedāya,||<br />
					amutra vā sutvā na imesaṃ akkhātā amūsaṃ bhedāya,||<br />
					iti bhinnānaṃ vā sandhātā sahitānaṃ vā anuppadātā samagg'ārāmo samagga-rato samagga-nandī samagga-karaṇiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Pharusaṃ vācaṃ pahāya pharusāya vācāya paṭivirato hoti.|| ||</p>

					<p class="f4">Yā sā vācā neḷā kaṇṇa sukhā pemaṇīyā hadayaṃgamā porī bahu-jana-kantā bahu-jana manāpā,||<br />
					tathā-rūpiṃ vācaṃ bhāsitā hoti.|| ||</p>

					<p class="ctr c">&#9632;</p>

					<p class="f4">Sampha-p-palāpaṃ pahāya sampha-p-palāpā paṭivirato hoti.|| ||</p>

					<p class="f4">Kālavādī bhūta-vādī attha-vādī dhamma-vādī vinaya-vādī nidhāna-vatiṃ vācaṃ bhāsitā hoti,||<br />
					kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">Evaṃ kho bhikkhave catubbidhā vacī-kammantasampatti kusala-sañcetanikā sukhudrayā sukha-vipākā hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Kathañ ca bhikkhave tividhā mano-kammanta-sampatti kusala-sañcetanikā sukhudrayā sukha-vipākā hoti?|| ||</p>

					<p class="f4">Idha, bhikkhave, ekacco anabhijjhālū hoti,||<br />
					yaṃ taṃ parassa para-citt'ūpakaraṇaṃ,||<br />
					taṃ anabhijjhitā hoti:|| ||</p>

					<p class="f4">'Aho vata yaṃ parassa,||<br />
					taṃ mama assā' ti.|| ||</p>

					<p class="ctr c">&#9632;</p>

					<p class="f4">Avyāpanna-citto hoti appadu-ṭ-ṭhamana-saṇkappo:|| ||</p>

					<p class="f4">'Ime sattā averā hontu avyāpajjā anīghā sukhī attāṇaṃ pariharantu' ti.|| ||</p>

					<p class="ctr c">&#9632;</p>

					<p class="f4">Sammā diṭṭhiko hoti aviparīta-dassano:|| ||</p>

					<p class="f4">'Atthi dinnaṃ||<br />
					atthi yiṭṭhaṃ,||<br />
					atthi hutaṃ,||<br />
					atthi sukaṭa dukkaṭānaṃ kammānaṃ phalaṃ vipāko,||<br />
					atthi ayaṃ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmaṇā samm'aggatā,||<br />
					sammā paṭipannā,||<br />
					yo imañ ca lokaṃ parañca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Evaṃ kho bhikkhave tividhā mano-kammanta-sampatti kusala-sañcetanikā sukhudrayā sukha-vipākā hoti.|| ||</p>

					<p class="ctr c">&#9632;</p>

					<p class="f4">11. Tividha-kāya-kammanta-sampatti kusala-sañcetanikā-hetu vā bhikkhave sattā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Catubbidha vacī-kammanta-sampatti kusala-sañcetanikā-hetu vā bhikkhave sattā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Tividha mano-kammanta-sampatti kusala-sañcetanikā-hetu vā bhikkhave sattā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="ctr c">&#9632;</p>

					<p class="f4">12. Seyyathā pi, bhikkhave, apaṇṇako maṇi uddhaṃ khitto yena yen'eva patiṭṭhāti suppati-ṭ-ṭhitaṃ yeva patiṭṭhāti.|| ||</p>

					<p class="f4">Evam eva kho bhikkhave tividha kāya-kammanta-sampatti kusala-sañcetanikā-hetu vā sattā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Catubbidha vacī-kammanta-sampatti kusala-sañcetanikā-hetu vā sattā kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">Tividha mano-kammanta-sampatti kusala-sañcetanikā-hetu vā sattā kāyassa bhedā param maraṇā sugatiṃ saggaṃ lokaṃ upapajjan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
