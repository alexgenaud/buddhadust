<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 20. A list (in some detail) of ten ways in which the Aristocrat (here equal to the Arahant) abides." />
<title>AN 10 20: Dutiya Ariya-Vāsa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					X. Dasaka-Nipāta<br />
					II. Nātha Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p20">Sutta 20</a></h4>

					<h1>Dutiya Ariya-Vāsa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg29"><span class="f2 g"><b>[29]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.020.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.020.than.ati.htm#p1">than</a>][<a href="../../../../dhamma-vinaya/wp/an/10_tens/an10.020.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kurūsu viharati Kammāssa-dammaṃ <a id="pg30"><span class="f2 g"><b>[30]</b></span></a> nāma Kurūnaṃ nigamo.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dasa yime bhikkhave ariya-vāsā,||<br />
					ye ariyā āvasiṃsu vā||<br />
					āvasanti vā||<br />
					āvasissanti vā.|| ||</p>

					<p class="f4">Katame dasa?|| ||</p>

					<p class="f4">3. Idha bhikkhave bhikkhu||<br />
					pañc'aṅga-vi-p-pahīno hoti||<br />
					chaḷ-aṅga-samannā-gato||<br />
					ek'ārakkho||<br />
					catur'āpasseno||<br />
					panuṇṇa-pacc'eka-sacco||<br />
					sama-vaya-saṭṭh'esano||<br />
					anāvila-saṅkappo||<br />
					passaddha-kāya-saṅkhāro||<br />
					su-vimutta-citto||<br />
					su-vimutta-pañño.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Kathañ ca bhikkhave bhikkhu pañc'aṅga-vi-p-pahīno hoti?|| ||</p>

					<p class="f4">Idha, bhikkhave, bhikkhuno kāma-c-chando pahīno hoti,||<br />
					vyāpādo pahīno hoti,||<br />
					thīna-middhaṃ pahīnaṃ hoti,||<br />
					uddhacca-kukkuccaṃ pahīnaṃ hoti,||<br />
					vicikicchā pahīnā hoti.|| ||</p>

					<p class="f4">Evaṃ kho bhikkhave bhikkhu pañc'aṅga-vi-p-pahīno hoti.|| ||</p>

					<p class="ctr c">&#9632;</p>

					<p class="f4">5. Kathañ ca bhikkhave bhikkhu chaḷ-aṅga-samannā-gato hoti?|| ||</p>

					<p class="f4">Idha, bhikkhave, bhikkhu cakkhunā rūpaṃ disvā n'eva sumano hoti,||<br />
					na dummano.|| ||</p>

					<p class="f4">Upekkhako viharati sato sampajāno.|| ||</p>

					<p class="ctr c">-&#9702;-</p>

					<p class="f4">Sotena saddaṃ sutvā n'eva sumano hoti,||<br />
					na dummano||<br />
					upekkhako viharati sato sampajāno.|| ||</p>

					<p class="ctr c">-&#9702;-</p>

					<p class="f4">Ghānena gandhaṃ ghāyitvā n'eva sumano hoti,||<br />
					na dummano||<br />
					upekkhako viharati sato sampajāno.|| ||</p>

					<p class="ctr c">-&#9702;-</p>

					<p class="f4">Jivhāya rasaṃ sāyitvā n'eva sumano hoti,||<br />
					na dummano||<br />
					upekkhako viharati sato sampajāno.|| ||</p>

					<p class="ctr c">-&#9702;-</p>

					<p class="f4">Kāyena poṭṭabbaṃ phusitvā n'eva sumano hoti,||<br />
					na dummano||<br />
					upekkhako viharati sato sampajāno.|| ||</p>

					<p class="ctr c">-&#9702;-</p>

					<p class="f4">Manasā dhammaṃ viññāya n'eva sumano hoti,||<br />
					na dummano||<br />
					upekkhako viharati sato sampajāno.|| ||</p>

					<p class="f4">Evaṃ kho bhikkhave bhikkhu chaḷ-aṅga-samannā-gato hoti.|| ||</p>

					<p class="ctr c">&#9632;</p>

					<p class="f4">6. Kathañ ca bhikkhave bhikkhu ek'ārakkho hoti?|| ||</p>

					<p class="f4">Idha, bhikkhave, bhikkhu sat'ārakkhena cetasā samannāgato hoti.|| ||</p>

					<p class="f4">Evaṃ kho bhikakhave bhikakhu ek'ārakakho hoti.|| ||</p>

					<p class="ctr c">&#9632;</p>

					<p class="f4">7. Kathañ ca bhikkhave bhikkhu catur'āpasseno hoti?|| ||</p>

					<p class="f4">Idha, bhikkhave, bhikkhu saṅkhāy'ekaṃ paṭisevati.|| ||</p>

					<p class="f4">Saṅkhāy'ekaṃ adhivāseti,||<br />
					saṅkhāy'ekaṃ parivajjeti,||<br />
					saṅkhāy'ekaṃ vinodeti.|| ||</p>

					<p class="f4">Evaṃ kho bhikkhave bhikkhu catur'āpasseno hoti.|| ||</p>

					<p class="ctr c">&#9632;</p>

					<p class="f4"><a id="pg31"><span class="f2 g"><b>[31]</b></span></a> 8. Kathañ ca bhikkhave bhikkhu panuṇṇa-pacc'eka-sacco hoti?|| ||</p>

					<p class="f4">Idha, bhikkhave, bhikkhuno yāni tāni puthu-samaṇa-brāhmaṇānaṃ||<br />
					puthu-pacceka-saccāni||<br />
					seyyath'īdaṃ:|| ||</p>

					<p class="f4">'Sassato loko' ti vā;||<br />
					'Assato loko' ti vā;||<br />
					'Antavā loko' ti vā;||<br />
					'Anantavā loko' ti vā;||<br />
					'Taṃ jīvaṃ taṃ sarīran' ti vā;||<br />
					'Aññaṃ jīvaṃ aññaṃ sarīran' ti vā;||<br />
					'Hoti Tathāgato param maraṇā' ti vā;||<br />
					'Na hoti Tathāgato param maraṇā' ti vā;||<br />
					'Hoti va na hoti va Tathāgato param maraṇā' ti vā;||<br />
					'N'eva hoti na na hoti Tathāgato param maraṇā' ti vā.|| ||</p>

					<p class="f4">Sabbāni tāni nuṇṇāni honti panuṇṇāni,||<br />
					cattāni vantāni muttāni pahīnāni paṭinissaṭṭhāni,||<br />
					evaṃ kho bhikkhave bhikkhu panuṇṇa pacceka-sacco hoti.|| ||</p>

					<p class="ctr c">&#9632;</p>

					<p class="f4">9. Kathañ ca bhikkhave bhikkhu sama-vaya-saṭṭh'esano hoti?|| ||</p>

					<p class="f4">Idha, bhikkhave, bhikkhuno kām'esanā pahīnā hoti,||<br />
					bhav'esanā pahīnā hoti,||<br />
					brahma-cariy'esanā paṭippassaddhā.|| ||</p>

					<p class="f4">Evaṃ kho bhikkhave bhikkhu sama-vaya-saṭṭh'esano hoti.|| ||</p>

					<p class="ctr c">&#9632;</p>

					<p class="f4">10. Kathañ ca bhikkhave bhikkhu anāvila-saṅkappo hoti?|| ||</p>

					<p class="f4">Idha, bhikkhave, bhikkhuno kāma-saṅkappo pahīno hoti,||<br />
					vyāpāda-saṅkappo pahīno hoti,||<br />
					vihiṃsā-saṅkappo pahīno hoti.|| ||</p>

					<p class="f4">Evaṃ kho bhikkhave bhikkhu anāvila-saṅkappo hoti.|| ||</p>

					<p class="ctr c">&#9632;</p>

					<p class="f4">11. Kathañ ca bhikkhave bhikkhu passaddha-kāya-saṅkhāro hoti?|| ||</p>

					<p class="f4">Idha, bhikkhave, bhikkhu sukhassa ca pahānā||<br />
					dukkhassa ca pahānā||<br />
					pubb'eva somanassa domanassānaṃ atthaṅgamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catuttha-jhānaṃ upasampajja viharati.|| ||</p>

					<p class="f4">Evaṃ kho bhikkhave bhikkhu passaddha-kāya-saṅkhāro hoti.|| ||</p>

					<p class="ctr c">&#9632;</p>

					<p class="f4">12. Kathañ ca bhikkhave bhikkhu su-vimutta-citto hoti?|| ||</p>

					<p class="f4">Idha, bhikkhave, bhikkhuno rāgā cittaṃ vimuttaṃ hoti,||<br />
					dosā cittaṃ vimuttaṃ hoti,||<br />
					mohā cittaṃ vimuttaṃ hoti.|| ||</p>

					<p class="f4">Evaṃ kho bhikkhave bhikkhu su-vimutta-citto hoti.|| ||</p>

					<p class="ctr c">&#9632;</p>

					<p class="f4">13. Kathañ ca bhikkhave bhikkhu su-vimutta-pañño hoti?|| ||</p>

					<p class="f4"><a id="pg32"><span class="f2 g"><b>[32]</b></span></a> Idha, bhikkhave, bhikkhu:|| ||</p>

					<p class="f4">'Rāgo me pahīno,||<br />
					ucchinna-mūlo tālā-vatthu-kato,||<br />
					anabhāva-kato.|| ||</p>

					<p class="f4">Āyatiṃ anuppāda-dhammo' ti pajānāti.|| ||</p>

					<p class="ctr c">-&#9702;-</p>

					<p class="f4">'Doso me pahīno,||<br />
					ucchinna-mūlo tālā-vatthu-kato,||<br />
					anabhāva-kato.|| ||</p>

					<p class="f4">Āyatiṃ anuppāda-dhammo' ti pajānāti.|| ||</p>

					<p class="ctr c">-&#9702;-</p>

					<p class="f4">'Moho me pahīno ucchinna-mūlo tālā-vatthu-kato,||<br />
					anabhāva-kato.|| ||</p>

					<p class="f4">Āyatiṃ anuppāda-dhammo' ti pajāniti.|| ||</p>

					<p class="f4">Evaṃ kho bhikkhave bhikkhu su-vimutta-pañño hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ye hi keci bhikkhave atītam addhānaṃ ariyā ariyavāse āvasiṃsu,||<br />
					sabbe te im'eva dasa ariyavāse āvasiṃsu.|| ||</p>

					<p class="ctr c">&#9632;</p>

					<p class="f4">Ye hi keci, bhikkhave, anāgatam addhānaṃ ariyā ariyavāse āvasissanti,||<br />
					sabbe te im'eva dasa ariyavāse āvasissanti.|| ||</p>

					<p class="ctr c">&#9632;</p>

					<p class="f4">Ye hi keci, bhikkhave, etarahi ariyā ariyavāse āvasanti,||<br />
					sabbe te im'eva dasa ariyavāse āvasanti.|| ||</p>

					<p class="f4">Ime kho bhikkhave dasa ariya-vāsā,||<br />
					ye ariyā āvasiṃsu vā,||<br />
					āvasanti vā,||<br />
					āvasissanti vā" ti.|| ||</p>

					<p class="ctr">Nātha Vaggo Dutiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>