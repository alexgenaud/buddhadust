<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 18. Ten things that are protections for the seeker with the additional protection that having these protections the bhikkhus are inclined to instruct and guide such a seeker." />
<title>AN 10 18: Dutiya Nātha-Karaṇa Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					II. Nātha Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p18">Sutta 18</a></h4>

					<h1>Dutiya Nātha-Karaṇa Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg25"><span class="f2 g"><b>[25]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.018.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.018.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Sanāthā bhikkhave viharatha,||<br />
					mā anāthā, dukkhaɱ bhikkhave anātho viharati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Dasa ime gakkhave nātha-karaṇā dhammā.|| ||</p>

					<p class="f4">Katame dasa?|| ||</p>

					<p class="f4">3. Idha, bhikkhave, bhikkhu sīlavā hoti||<br />
					Pātimokkha-saŋvara-saɱvuto viharati ācāra-gocara-sampanno,||<br />
					aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">'Sīlavā vatāyaɱ bhikkhu hoti||<br />
					Pātimokkha saŋvara-saɱvuto viharati ācāra-gocara-sampanno,||<br />
					aṇumattesu vajjse bhaya-dassāvī samādāya sikkhati sikkhā-padesū' ti,||</p>

					<p class="f4">therā pi naɱ bhikkhu <a id="pg26"><span class="f2 g"><b>[26]</b></span></a> vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu,||<br />
					no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave bhikkhu bahu-s-suto hoti suta-dharo suta-sannī-cayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthā,||<br />
					savyañjanā kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpassa dhammā bahu-s-sutā honti dhatā vacasā parivitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">'Bahu-s-suto vatāyaɱ bhikkhu suta-dharo suta-sannī-cayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthā,||<br />
					savyañjanā kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpassa dhammā bahu-s-sutā honti dhatā vacasā parivitā manas-ā-nupekkhitā diṭṭhiyā suppaṭi-viddhā' ti,|| ||</p>

					<p class="f4">therā pi naɱ bhikkhu vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu, no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave bhikkhu kalyāṇa-mitto hoti kalyāṇa-sahāyo kalyāṇa-sampavaŋko.|| ||</p>

					<p class="f4">'Kalyāṇa-mitto vatāyaɱ bhikkhu kalyāṇa-sahāyo kalyāṇa-sampavaŋko, ti|| ||</p>

					<p class="f4">therā pi naɱ bhikkhu vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkhā kusalesu dhammesu,||<br />
					no parihāni,||<br />
					ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave bhikkhu suvaco hoti sovacassa-karaṇehi dhammehi samannāgato khamo padakakkhiṇaggāhī anusāsaniɱ.|| ||</p>

					<p class="f4">'Suvaco vatāyaɱ bhikkhu sovacassa-karaṇehi dhammehi samannāgato khamo pada-k-khiṇaggāhī anusāsanin' ti,|| ||</p>

					<p class="f4">therā pi naɱ bhikkhu vattabbaɱ <a id="pg27"><span class="f2 g"><b>[27]</b></span></a> anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu,||<br />
					no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhikkhave bhikkhu yāni tāni sabrahma-cārīnaɱ uccāvacāni kiɱ-karaṇīyāni,||<br />
					tattha dakkho hoti analaso,||<br />
					tatrūpāyāya vīmaɱsāya samannāgato alaɱ kātuɱ alaɱ saɱvidhātuɱ.|| ||</p>

					<p class="f4">'Yāni tāni sabrahma-cārīnaɱ uccāvacāni kiɱ-karaṇīyāni,||<br />
					tattha dakkho vatāyaɱ bhikkhu analaso||<br />
					tatrūpāyāya vīmaɱsāya samannāgato alaɱkātuɱ alaɱ saɱvidhātun' ti,|| ||</p>

					<p class="f4">therā pi naɱ bhikkhu vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu,||<br />
					no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhikkhave bhikkhu dhammakāmo hoti piya-samudāhāro,||<br />
					abhidhamme abhivinaye uḷārapāmojjo.|| ||</p>

					<p class="f4">'Dhamma-kāmo vatāyaɱ bhikkhu piya-samudāhāro abhidhamme abhivinaye uḷārapāmojjo' ti,|| ||</p>

					<p class="f4">therā pi naɱ bhikkhu vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu,||<br />
					no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhikkhave bhikkhu āraddha-viriyo viharati akusalānaɱ dhammānaɱ pahānāya,||<br />
					kusalānaɱ dhammānaɱ upasampadāya thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">'Āraddha-viriyo vatāyaɱ bhikkhu viharati akusalānaɱ dhammānaɱ pahānāya||<br />
					<a id="pg28"><span class="f2 g"><b>[28]</b></span></a> kusalānaɱ dhammānaɱ upasampadāya thāmavā daḷha-parakkamo anikkhitta-dhuro kusalesu dhammesu' ti,|| ||</p>

					<p class="f4">therā pi naɱ bhikkhu vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu,||<br />
					no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhikkhave bhikkhu santuṭṭho hoti||<br />
					itarītara-cīvara-piṇḍa-pāta-sen'āsana-gilāna-paccaya-bhesajja-parikkhārena.|| ||</p>

					<p class="f4">'Santuṭṭho vatāyaɱ bhikkhu itar'ītara-cīvara-piṇḍa-pātasen'āsana-gilāna-paccaya-bhesajja-parikkhārenā' ti,|| ||</p>

					<p class="f4">therā pi naɱ bhikkhu vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu,||<br />
					no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">11. Puna ca paraɱ bhikkhave bhikkhu satimā hoti paramena sati-nepakkena samannāgato cira-katam pi||<br />
					cira-bhāsitam pi saritā anussaritā.|| ||</p>

					<p class="f4">'Satimā vatāyaɱ bhikkhu paramena sati-nepakkena samannāgato cira-katam pi||<br />
					cira-bhāsitam pi saritā anussaritā' ti,|| ||</p>

					<p class="f4">therā pi naɱ bhikkhu vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu,||<br />
					no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p class="ctr c">&#9632;</p>

					<p class="f4">12. Puna ca paraɱ bhikkhave bhikkhu paññavā hoti uday'attha-gāminiyā||<br />
					paññāya samannāgato ariyāya nibbedhi-kāya sammā dukkha-k-khaya-gāminiyā.|| ||</p>

					<p class="f4">'Paññavā vatāyaɱ bhikkhu uday'attha-gāminiyā,||<br />
					paññāya samannāgato ariyāya nibbedhi-kāya
					sammā dukkha-k-khaya-gāminiyā' ti,|| ||</p>

					<p class="f4">therā pi naɱ bhikkhu vattabbaɱ anusāsitabbaɱ maññanti||<br />
					majjhamā pi bhikkhu naɱ bhikkhu vattabbaɱ anusāsitabbaɱ maññanti||<br />
					navā pi naɱ bhikkhu vattabbaɱ <a id="pg29"><span class="f2 g"><b>[29]</b></span></a> anusāsitabbaɱ maññanti.|| ||</p>

					<p class="f4">Tassa ther-ā-nukampitassa majjham-ā-nukampitassa nav-ā-nukampitassa vuddhi yeva pāṭikaŋkā kusalesu dhammesu,||<br />
					no parihāni.|| ||</p>

					<p class="f4">Ayam pi dhammo nātha-karaṇo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Sanāthā bhikkhave viharatha,||<br />
					mā anāthā, dukkhaɱ bhikkhave anātho viharati.|| ||</p>

					<p class="f4">Ime kho bhikkhave dasa-nātha-karaṇā dhammā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
