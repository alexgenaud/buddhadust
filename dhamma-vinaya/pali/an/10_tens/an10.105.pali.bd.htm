<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 105. The Buddha explains in a paticca-samuppada-like style how blindness leads to shameful behavior and that gives rise to mistaken points of view which leads to false release. Where there is vision, 'seeing' the bad consequences of shameful acts, that gives rise to consummate point of view which leads to consummate release." />
<title>AN 10 105: Vijjā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XI: Samaṇa-Saññā-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p105">Sutta 105</a></h4>

					<h1>Vijjā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg214"><span class="f2 g"><b>[214]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.105.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Avijjā bhikkhave pubbaŋgamā akusalānaɱ dhammānaɱ samāpattiyā anvad eva ahirikaɱ anottappaɱ.|| ||</p>

					<p class="f4">Avijjā-gatassa bhikkhave aviddasuno micchā-diṭṭhi pahoti.|| ||</p>

					<p class="f4">Micchā-diṭṭhikassa micchā-saŋkappo pahoti.|| ||</p>

					<p class="f4">Micchā-saŋkappassa micchā-vācā pahoti.|| ||</p>

					<p class="f4">Micchā-vācassa micchā-kammanto pahoti.|| ||</p>

					<p class="f4">Micchā-kammantatassa micchā-ājīvo pahoti.|| ||</p>

					<p class="f4">Micchā-ājīvassa micchā-vāyāmo pahoti.|| ||</p>

					<p class="f4">Micchā-vāyāmassa micchā-sati pahoti.|| ||</p>

					<p class="f4">Micchā-satissa micchā-samādhi pahoti.|| ||</p>

					<p class="f4">Micchā-samādhissa micchā-ñāṇaɱ pahoti.|| ||</p>

					<p class="f4">Micchā-ñāṇissa micchā-vimutti pahoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Vijjā bhikkhave pubbaŋgamā kusalānaɱ dhammānaɱ samāpattiyā anvad eva hir'ottappaɱ.|| ||</p>

					<p class="f4">Vijjāgatassa bhikkhave viddasuno sammā-diṭṭhi pahoti.|| ||</p>

					<p class="f4">Sammā-diṭṭhikassa sammā-saŋkappo pahoti.|| ||</p>

					<p class="f4">Sammā-saŋkappassa sammā-vācā pahoti.|| ||</p>

					<p class="f4">Sammā-vācassa sammā-kammanto pahoti.|| ||</p>

					<p class="f4">Sammā-kammantassa sammā-ājīvo pahoti.|| ||</p>

					<p class="f4">Sammā-ājīvassa sammā-vāyāmo pahoti.|| ||</p>

					<p class="f4">Sammā-vāyāmassa sammā-sati pahoti.|| ||</p>

					<p class="f4">Sammā-satissa sammā-samādhi pahoti.|| ||</p>

					<p class="f4">Sammā-samādhissa sammā- ṇaɱ pahoti.|| ||</p>

					<p class="f4">Sammā-ñāṇassa sammā-vimutti pahotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>