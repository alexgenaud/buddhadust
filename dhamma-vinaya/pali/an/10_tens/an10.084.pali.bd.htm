<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 84. Maha Moggallāna describes the examination that will be given to one who declares Arahantship by those who are Arahants, skilled in the jhanas and able to read the state of and habits of the hearts of others. Possessing any of ten characteristics he will come to an impass and ruin when questioned. But if one abandons all these ten characteristics he may come to increase, growth and maturity in this dhamma-discipline." />
<title>AN 10 84: Vyākaraṇa Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					IX: Thera-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p84">Sutta 84</a></h4>

					<h1>Vyākaraṇa Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg155"><span class="f2 g"><b>[155]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.084.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho āyasmā Mahā Moggallāno bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Mahā Moggallānassa paccassosuṃ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">2. "Idh'āvuso bhikkhu aññaṃ vyākaroti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					"nāparaṃ itthattāyā" ti pajānāmī' ti.|| ||</p>

					<p class="ctr c">&#9632;</p>

					<p class="f4">Tam enaṃ Tathāgato vā Tathā- <a id="pg156"><span class="f2 g"><b>[156]</b></span></a> gata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					samanuyuñjati,||<br />
					samanugāhati,||<br />
					samanubhāsati.|| ||</p>

					<p class="ctr c">&#9632;</p>

					<p class="f4">So Tathāgatena vā||<br />
					Tathāgata-sāvakena vā||<br />
					jhāyinā samāpatti-kusalena||<br />
					para-citta-kusalena||<br />
					para-citta-pariyāya-kusalena||<br />
					samanuyuñjiyamāno||<br />
					samanugāhiyamāno||<br />
					samanubhāsiyamāno||<br />
					irīṇaṃ āpajjati,||<br />
					vijinaṃ āpajjati,||<br />
					anayaṃ āpajjati,||<br />
					vyasanaṃ āpajjati,||<br />
					anaya-vyasanaṃ āpajjati.|| ||</p>

					<p class="ctr c">&#9632;</p>

					<p class="f4">3. Tam enaṃ Tathāgato vā,||<br />
					Tathāgata-sāvako vā||<br />
					jhāyi samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca mana-sikaroti:|| ||</p>

					<p class="f4">Kin nu kho ayam āyasmā aññaṃ vyākaroti?|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					'nāparaṃ itthattāyā' ti pajānāmī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca pajānāti:|| ||</p>

					<p class="f4">Kodhano kho panāyam āyasmā,||<br />
					kodha-pariyuṭṭhitena cetasā bahulaṃ viharati,||<br />
					kodha-pariyuṭṭhānaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">5. Upanāhī kho panāyam āyasmā,||<br />
					upanāha-pariyuṭṭhitena cetasā bahulraṃ viharati,||<br />
					upanāha-pariyuṭṭhānaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">6. Makkhī kho panāyam āyasmā,||<br />
					makkha-pariyuṭṭhitena cetasā bahulaṃ viharati,||<br />
					makkha-pariyuṭṭhānaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">7. Palāsī kho panāyam āyasmā,||<br />
					palāsa-pariyuṭṭhitena cetasā bahulaṃ viharati,||<br />
					palāsa-pariyuṭṭhānaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">8. Issukī kho panāyam āyasmā,||<br />
					issā-pariyuṭṭhitena cetasā bahulaṃ viharati,||<br />
					issā-pariyuṭṭhānaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">9. Maccharī kho panāyam āyasmā,||<br />
					macchera-pariyuṭṭhitena cetasā bahulaṃ viharati,||<br />
					macchera-pariyuṭṭhānaṃ <a id="pg157"><span class="f2 g"><b>[157]</b></span></a> kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">10. Saṭho kho panāyam āyasmā,||<br />
					sāṭheyya-pariyuṭṭhitena cetasā bahulaṃ viharati,||<br />
					sāṭheyya-pariyuṭṭhānaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">11. Māyāvī kho panāyam āyasmā,||<br />
					māyā-pariyuṭṭhitena cetasā bahulaṃ viharati,||<br />
					māyā-pariyuṭṭhānaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">12. Pāpiccho kho panāyam āyasmā,||<br />
					icchā-pariyuṭṭhitena cetasā bahulaṃ viharati,||<br />
					icchā-pariyuṭṭhānaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">13. Muṭṭha-s-sati kho panāyam āyasmā,||<br />
					uttari-karaṇīye oramatta-kena visesādhi-gamena antarā-vosānaṃ āpanno,||<br />
					antarā-vosāna-gamanaṃ kho pana Tathāgata-p-pavedite Dhamma-Vinaye parihānam etaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">14. So vat'āvuso bhikkhu ime dasa dhamme a-p-pahāya imasmiṃ Dhamma-Vinaye vuḍḍhiṃ virūḷhiṃ vepullaṃ āpajjissatī ti||<br />
					n'etaṃ ṭhānaṃ vijjati.|| ||</p>

					<p class="f4">So vat'āvuso bhikkhu ime dasa dhamme pahāya imasmiṃ Dhamma-Vinaye vuḍḍhiṃ virūḷhiṃ vepullaṃ āpajjissatī ti||<br />
					ṭhāname taṃ vijjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>