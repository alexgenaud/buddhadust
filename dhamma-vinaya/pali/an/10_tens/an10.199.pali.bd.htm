<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Chapter XX. Puggala-Vagga: Sutta 199: Sevitabbādi Dvādasa Suttāni. The Buddha contrasts twelve pairs of persons in accordance to whether they are following the low path or the high path." />
<title>AN 10 XX. Puggala-Vagga: Sutta 199: Sevitabbādi Dvādasa Suttāni</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XX. Apara-Puggala-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p199">Sutta 199</a></h4>

					<h1>Sevitabbādi Dvādasa Suttāni<span class="f3"><sup>[<a id="edfn1" href="#edn1">ed1</a>]</sup></span></h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg281"><span class="f2 g"><b>[281]</b></span></a></p>

					<h1>Sevitabba</h1>

					<p class="f4"><span class="f3">[<a id="p199.1">199.1</a>][<a href="../../../../dhamma-vinaya/pts/an/10_tens/an10.199.wood.pts.htm#p199.1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dasahi bhikkhave dhammehi samannāgato puggalo na sevitabbo.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo na sevitabbo.|| ||</p>

					<p class="f4">Dasahi bhikkhave dhammehi samannāgato puggalo sevitabbo.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo sevitabbo" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Bhajitabbādi</h1>

					<p class="f4"><span class="f3">[<a id="p199.2">199.2</a>][<a href="../../../../dhamma-vinaya/pts/an/10_tens/an10.199.wood.pts.htm#p199.2">pts</a>]</span> "Dasahi bhikkhave samannāgato puggalo na bhajitabbo.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo na bhajitabbo.|| ||</p>

					<p class="f4">Dasahi bhikkhave dhammehi samannāgato puggalo bhajitabbo.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo bhajitabbo" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Payirupāsitabba</h1>

					<p class="f4"><span class="f3">[<a id="p191.3">191.3</a>][<a href="../../../../dhamma-vinaya/pts/an/10_tens/an10.199.wood.pts.htm#p191.3">pts</a>]</span> "Dasahi bhikkhave dhammehi samannāgato puggalo na payirupāsitabbo.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo na payirupāsitabbo.|| ||</p>

					<p class="f4">Dasahi bhikkhave dhammehi samannāgato puggalo payirupāsitabbo|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo payirupāsitabbo" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Pujja</h1>

					<p class="f4"><span class="f3">[<a id="p199.4">199.4</a>][<a href="../../../../dhamma-vinaya/pts/an/10_tens/an10.199.wood.pts.htm#p199.4">pts</a>]</span> "Dasahi bhikkhave dhammehi samannāgato puggalo na pujjo hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo na pujjo hoti.|| ||</p>

					<p class="f4">Dasahi bhikkhave dhammehi samannāgato puggalo pujjo hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo pujjo hoti" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Pāsaɱsa</h1>

					<p class="f4"><span class="f3">[<a id="p199.5">199.5</a>][<a href="../../../../dhamma-vinaya/pts/an/10_tens/an10.199.wood.pts.htm#p199.5">pts</a>]</span> "Dasahi bhikkhave dhammehi samannāgato puggalo na pāsaɱso hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo na pāsaɱso hoti.|| ||</p>

					<p class="f4">Dasahi bhikkhave dhammehi samannāgato puggalo pāsaɱso hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo pāsaɱso hoti" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Sagārava</h1>

					<p class="f4"><span class="f3">[<a id="p199.6">199.6</a>][<a href="../../../../dhamma-vinaya/pts/an/10_tens/an10.199.wood.pts.htm#p199.6">pts</a>]</span> "Dasahi bhikkhave dhammehi samannāgato agāravo hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato agāravo hoti.|| ||</p>

					<p class="f4">Dasahi bhikkhave dhammehi samannāgato puggalo sagāravo hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo sagāravo hoti" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Sappatissa</h1>

					<p class="f4"><span class="f3">[<a id="p199.7">199.7</a>][<a href="../../../../dhamma-vinaya/pts/an/10_tens/an10.199.wood.pts.htm#p199.7">pts</a>]</span> "Dasahi bhikkhave dhammehi samannāgato puggalo appatisso hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo appatisso hoti.|| ||</p>

					<p class="f4">Dasahi bhikkhave dhammehi samannāgato puggalo sappatisso hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo sappatisso hoti" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Ārādhaka</h1>

					<p class="f4"><span class="f3">[<a id="p199.8">199.8</a>][<a href="../../../../dhamma-vinaya/pts/an/10_tens/an10.199.wood.pts.htm#p199.8">pts</a>]</span> "Dasahi bhikkhave dhammehi samannāgato puggalo na ārādhako hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo na ārādhako hoti.|| ||</p>

					<p class="f4">Dasahi bhikkhave dhammehi samannāgato puggalo ārādhako hoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo ārādhako hoti" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Visujjhati</h1>

					<p class="f4"><span class="f3">[<a id="p199.9">199.9</a>][<a href="../../../../dhamma-vinaya/pts/an/10_tens/an10.199.wood.pts.htm#p199.9">pts</a>]</span> "Dasahi bhikkhave dhammehi samannāgato puggalo na visujjhati.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo na visujjhati.|| ||</p>

					<p class="f4">Dasahi bhikkhave dhammehi samannāgato puggalo visujjhati.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo visujjhati" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Mānaɱ Adhibhoti</h1>

					<p class="f4"><span class="f3">[<a id="p199.10">199.10</a>][<a href="../../../../dhamma-vinaya/pts/an/10_tens/an10.199.wood.pts.htm#p199.10">pts</a>]</span> "Dasahi bhikkhave dhammehi samannāgato puggalo mānaɱ na ādhibhoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo mānaɱ na ādhibhoti.|| ||</p>

					<p class="f4">Dasahi bhikkhave dhammehi samannāgato puggalo mānaɱ adhibhoti.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo mānaɱ adhibhoti" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Paññāya Vaḍḍhati</h1>

					<p class="f4"><span class="f3">[<a id="p199.11">199.11</a>][<a href="../../../../dhamma-vinaya/pts/an/10_tens/an10.199.wood.pts.htm#p199.11">pts</a>]</span> "Dasahi bhikkhave dhammehi samannāgato puggalo paññāya na vaḍḍhati.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo paññāya na vaḍḍhati.|| ||</p>

					<p class="f4">Dasahi bhikkhave dhammehi samannāgato puggalo paññāya vaḍḍhati.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo paññāya vaḍḍhati" ti.|| ||</p>

					<p>&nbsp;</p>

					<hr />

					<p>&nbsp;</p>

					<h1>Bahuɱ Puññaɱ Pasavati</h1>

					<p class="f4"><span class="f3">[<a id="p199.12">199.12</a>][<a href="../../../../dhamma-vinaya/pts/an/10_tens/an10.199.wood.pts.htm#p199.12">pts</a>]</span> "Dasahi bhikkhave dhammehi samannāgato puggalo bahuɱ apuññaɱ pasavati.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pāto,||<br />
					adinn'ādānaɱ,||<br />
					kāmesu micchā-cāro,||<br />
					musā-vādo,||<br />
					pisuṇā-vācā,||<br />
					pharusā-vācā,||<br />
					samphappalāpo,||<br />
					abhijjhā,||<br />
					vyāpādo,||<br />
					micchā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo bahuɱ apuññaɱ pasavati.|| ||</p>

					<p class="f4">Dasahi bhikkhave dhammehi samannāgato puggalo bahuɱ puññaɱ pasavati.|| ||</p>

					<p class="f4">Katamehi dasahi?|| ||</p>

					<p class="f4">Pāṇāti-pātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī,||<br />
					musā-vādā veramaṇī,||<br />
					pisuṇāya vācāya veramaṇī,||<br />
					pharusāya vācāya veramaṇī,||<br />
					samphappalāpā veramaṇī,||<br />
					anabhijjhā,||<br />
					avyāpādo,||<br />
					sammā-diṭṭhi.|| ||</p>

					<p class="f4">Imehi kho bhikkhave dasahi dhammehi samannāgato puggalo bahuɱ puññaɱ pasavati" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> This sutta is counted as twelve suttas in Be and Ce which is followed by Bhk. Bodhi; the BJT (apparently a version of Ce expanded and edited to closely follow the PTS) has this as one sutta with 12 divisions; the PTS Pali (Ee) numbers this as one sutta to be expanded as here.</p>
</div>

<p>&nbsp;</p>

<hr />

<p class="fine ctr c"><b>Contact:<br />
<img src="../../../../resources/images/contact.email.jpg" width="189" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a>&nbsp;&nbsp;&nbsp;<a href="../../../../frontmatter/006_webmasters_page.htm">Webmaster's Page</a></b></p>

</body>
</html>