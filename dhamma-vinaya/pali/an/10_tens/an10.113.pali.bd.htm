<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 113. The Buddha states that both what is and what is not good form and the goal should be understood and then enumerates ten general areas to be considered good form and which are the goal and ten which are not good form and which are not the goal." />
<title>AN 10 113: Paṭhama Adhamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṅguttara Nikāya<br />
					X. Dasaka-Nipāta<br />
					XII: Paccorohaṇī-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p113">Sutta 113</a></h4>

					<h1>Paṭhama Adhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg222"><span class="f2 g"><b>[222]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.113.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "ADhammo ca bhikkhave veditabbo anattho ca,||<br />
					Dhammo ca veditabbo attho ca,||<br />
					adhammañ ca viditvā anatthañ ca||<br />
					Dhammañ ca viditvā atthañ ca||<br />
					yathā Dhammo yathā attho,||<br />
					tathā paṭipajjitabbaṃ.|| ||</p>

					<p class="ctr c">&#9632;</p>

					<p class="f4">3. Katamo ca bhikkhave adhammo ca anattho ca?|| ||</p>

					<p class="f4">Micchā-diṭṭhi,||<br />
					micchā-saṅkappo,||<br />
					micchā-vācā,||<br />
					micchā-kammanto,||<br />
					micchā-ājīvo,||<br />
					micchā-vāyāmo,||<br />
					micchā-sati,||<br />
					micchā-samādhi,||<br />
					micchā-ñāṇaṃ,||<br />
					micchā-vimutti.|| ||</p>

					<p class="f4"><a id="pg223"><span class="f2 g"><b>[223]</b></span></a> Ayaṃ vuccati bhikkhave adhammo ca anattho ca.|| ||</p>

					<p class="ctr c">&#9632;</p>

					<p class="f4">Katamo ca bhikkhave Dhammo ca attho ca?|| ||</p>

					<p class="f4">Sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi,||<br />
					sammā-ñāṇaṃ,||<br />
					sammā-vimutti.|| ||</p>

					<p class="f4">Ayaṃ vuccati bhikkhave Dhammo ca attho ca.|| ||</p>

					<p class="f4">ADhammo ca bhikkhave veditabbo anattho ca,||<br />
					Dhammo ca veditabbo attho ca,||<br />
					adhammañ ca viditvā anatthañ ca||<br />
					Dhammañ ca viditvā atthañ ca||<br />
					yathā Dhammo yathā attho,||<br />
					tathā paṭipajjitabbanti||<br />
					iti yaṃ taṃ vuttaṃ,||<br />
					idam etaṃ paṭicca vuttan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>