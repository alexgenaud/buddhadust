<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 90. The abilities of one who has destroyed the corrupting influences which give him the knowledge to know that he has destroyed the corrupting influences." />
<title>AN 10 90: Khīṇ'Āsava-Bala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					IX: Thera-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p90">Sutta 90</a></h4>
					
					<h1>Khīṇ'Āsava-Bala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg174"><span class="f2 g"><b>[174]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.090.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho āyasmā Sāriputto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Sāriputtaɱ Bhagavā etad avoca:|| ||</p>

					<p class="f4">"Kati nu kho Sāriputta khīṇ'āsavassa bhikkhuno balāni,||<br />
					yehi balehi samannāgato khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā'" ti?|| ||</p>

					<p class="ctr c">&#9632;</p>

					<p class="f4">"Dasa bhante khīṇ'āsavassa bhikkhuno balāni,||<br />
					yehi balehi samannāgato khīṇ'āsavo bhikkhu āsavānaɱ khayaɱ paṭijānāti|| ||</p>

					<p class="f4">'Khīṇā me āsavā' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamāni dasa?|| ||</p>

					<p class="f4">2. Idha bhante khīṇ'āsavassa bhikkhuno aniccato sabbe sankhārā||<br />
					yathā-bhūtaɱ samma-p-paññāya su-diṭṭhā honti.|| ||</p>

					<p class="f4"><a id="pg175"><span class="f2 g"><b>[175]</b></span></a> Yam pi bhante khīṇ'āsavassa bhikkhuno aniccato sabbe sankhārā||<br />
					yathā-bhūtaɱ samma-p-paññāya su-diṭṭhā honti,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhante khīṇ'āsavassa bhikkhuno angāra-kās-ū-pamā kāmā||<br />
					yathā-bhūtaɱ samma-p-paññāya su-diṭṭhā honti.|| ||</p>

					<p class="f4">Yam pi bhante khīṇ'āsavassa bhikkhuno||<br />
					angāra-kās-ū-pamā kāmā yathā-bhūtaɱ samma-p-paññāya su-diṭṭhā honti,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhante khīṇ'āsavassa bhikkhuno viveka-ninnaɱ cittaɱ hoti||<br />
					viveka-poṇaɱ||<br />
					viveka-pabbhāraɱ||<br />
					vavakaṭṭhaɱ||<br />
					nekkhamm-ā-bhirataɱ vyantī-bhūtaɱ||<br />
					sabbaso āsava-ṭ-ṭhānīyehi dhammehi.|| ||</p>

					<p class="f4">Yam pi bhante khīṇ'āsavassa bhikkhuno viveka-ninnaɱ cittaɱ hoti||<br />
					viveka-poṇaɱ||<br />
					viveka-pabbhāraɱ||<br />
					vavakaṭṭhaɱ||<br />
					nekkhamm-ā-bhirataɱ vyantī-bhūtaɱ||<br />
					sabbaso āsava-ṭ-ṭhānīyehi dhammehi,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhante khīṇ'āsavassa bhikkhuno cattāro sati-paṭṭhānā bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno cattāro sati-paṭṭhānā bhāvitā honti subhāvitā,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhante khīṇ'āsavassa bhikkhuno cattāro samma-p-padhānā bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno cattāro samma-p-padhānā bhāvitā honti subhāvitā,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhante khīṇ'āsavassa bhikkhuno cattāro iddhi-pādā bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno cattāro iddhi-pādā bhāvitā honti subhāvitā,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhante khīṇ'āsavassa bhikkhuno pañc'indriyāni bhāvitāni honti subhāvitāni.|| ||</p>

					<p class="f4">Yam pi bhante khīṇ'āsavassa bhikkhuno pañc'indriyāni bhāvitāni honti subhāvitāni,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhante khīṇ'āsavassa bhikkhuno pañca balāni <a id="pg176"><span class="f2 g"><b>[176]</b></span></a> bhāvitāni honti subhāvitāni.|| ||</p>

					<p class="f4">Yam pi bhante khīṇ'āsavassa bhikkhuno pañca-balāni bhāvitāni honti subhāvitāni,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhante khīṇ'āsavassa bhikkhuno satta-bojjh-a-ŋgā bhāvitā honti subhāvitā.|| ||</p>

					<p class="f4">Yam pi bhante khīṇ'āsavassa bhikkhuno satta-bojjh-a-ŋgā bhāvitā honti subhāvitā,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhante khīṇ'āsavassa bhikkhuno Ariyo Aṭṭhaŋgiko Maggo bhāvito hoti subhāvito.|| ||</p>

					<p class="f4">Yam pi bhante khīṇ'āsavassa bhikkhuno Ariyo Aṭṭhaŋgiko Maggo bhāvito hoti subhāvito,||<br />
					idam pi bhante khīṇ'āsavassa bhikkhuno balaɱ hoti,||<br />
					yaɱ balaɱ āgamma khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā' ti.|| ||</p>

					<p class="f4">Imāni kho bhante dasa khīṇ'āsavassa bhikkhuno balāni,||<br />
					yehi balehi samannāgato khīṇ'āsavo bhikkhu āsavānaɱ khayaɱ paṭijānāti:|| ||</p>

					<p class="f4">'Khīṇā me āsavā'" ti.|| ||</p>

					<p class="ctr">Thera Vaggo Catuttho</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>