<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 65. Sāriputta gives the Wanderer Samandakani a brief definition of the Buddhist view of Pain and Pleasure." />
<title>AN 10 65: Paṭhama Sukha Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					VII. Yamaka Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p65">Sutta 65</a></h4>

					<h1>Paṭhama Sukha Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg120"><span class="f2 g"><b>[120]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.065.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.065.niza.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāriputto Magadhesu, viharati Nālakagāmake.|| ||</p>

					<p class="f4">Atha kho Sāmaṇḍakāni paribbājako <a id="pg121"><span class="f2 g"><b>[121]</b></span></a> yen'āyasmā Sāriputto ten'upasaṇkami.|| ||</p>

					<p class="f4">Upasaṃkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Sāmaṇḍakāni paribbājako āyasmantaṃ Sāriputtaṃ etad avoca:|| ||</p>

					<p class="f4">"Kin nu kho āvuso Sāriputta sukhaṃ||<br />
					kiṃ dukkhan" ti.|| ||</p>

					<p class="f4">2. "Abhinibbatti kho āvuso dukkhā,||<br />
					anabhinibbatti sukhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Abhinibbattiyā āvuso sati||<br />
					idaṃ dukkhaṃ pāṭikaṇkhaṃ:|| ||</p>

					<p class="f4">Sītaṃ,||<br />
					uṇhaṃ,||<br />
					jighacchā,||<br />
					pipāsā,||<br />
					uccāro,||<br />
					passāvo,||<br />
					aggi-samphasso,||<br />
					daṇḍa-samphasso,||<br />
					sattha-samphasso,||<br />
					ñāti pi nam mittā pi saṇgamma samāgamma rosenti.|| ||</p>

					<p class="f4">Abhinibbattiyā āvuso sati idaṃ dukkhaṃ pāṭikaṇkhaṃ.|| ||</p>

					<p class="ctr c">&#9632;</p>

					<p class="f4">3. Anabhinip-phattiyā āvuso sati idaṃ sukhaṃ pāṭikaṇkhaṃ:|| ||</p>

					<p class="f4">Na sītaṃ,||<br />
					na uṇhaṃ,||<br />
					na jighacchā,||<br />
					na pipāsā,||<br />
					na uccāro,||<br />
					na passāvo,||<br />
					na aggi-samphasso,||<br />
					na daṇḍa-samphasso,||<br />
					na sattha-samphasso,||<br />
					ñāti pi nam mittā pi saṇgamma samāgamma na rosenti.|| ||</p>

					<p class="f4">Anabhinip-phattiyā āvuso sati idaṃ sukhaṃ pāṭikaṇkhan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>