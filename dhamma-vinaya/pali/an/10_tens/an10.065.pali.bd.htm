<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 65. Sāriputta gives the Wanderer Samandakani a brief definition of the Buddhist view of Pain and Pleasure." />
<title>AN 10 65: Paṭhama Sukha Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VII. Yamaka Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p65">Sutta 65</a></h4>

					<h1>Paṭhama Sukha Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg120"><span class="f2 g"><b>[120]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.065.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.065.niza.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāriputto Magadhesu, viharati Nālakagāmake.|| ||</p>

					<p class="f4">Atha kho Sāmaṇḍakāni paribbājako <a id="pg121"><span class="f2 g"><b>[121]</b></span></a> yen'āyasmā Sāriputto ten'upasankami.|| ||</p>

					<p class="f4">Upasaɱkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Sāmaṇḍakāni paribbājako āyasmantaɱ Sāriputtaɱ etad avoca:|| ||</p>

					<p class="f4">"Kin nu kho āvuso Sāriputta sukhaɱ||<br />
					kiɱ dukkhan" ti.|| ||</p>

					<p class="f4">2. "Abhinibbatti kho āvuso dukkhā,||<br />
					anabhinibbatti sukhā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Abhinibbattiyā āvuso sati||<br />
					idaɱ dukkhaɱ pāṭikaŋkhaɱ:|| ||</p>

					<p class="f4">Sītaɱ,||<br />
					uṇhaɱ,||<br />
					jighacchā,||<br />
					pipāsā,||<br />
					uccāro,||<br />
					passāvo,||<br />
					aggi-samphasso,||<br />
					daṇḍa-samphasso,||<br />
					sattha-samphasso,||<br />
					ñāti pi nam mittā pi saŋgamma samāgamma rosenti.|| ||</p>

					<p class="f4">Abhinibbattiyā āvuso sati idaɱ dukkhaɱ pāṭikaŋkhaɱ.|| ||</p>

					<p class="ctr c">&#9632;</p>

					<p class="f4">3. Anabhinip-phattiyā āvuso sati idaɱ sukhaɱ pāṭikaŋkhaɱ:|| ||</p>

					<p class="f4">Na sītaɱ,||<br />
					na uṇhaɱ,||<br />
					na jighacchā,||<br />
					na pipāsā,||<br />
					na uccāro,||<br />
					na passāvo,||<br />
					na aggi-samphasso,||<br />
					na daṇḍa-samphasso,||<br />
					na sattha-samphasso,||<br />
					ñāti pi nam mittā pi saŋgamma samāgamma na rosenti.|| ||</p>

					<p class="f4">Anabhinip-phattiyā āvuso sati idaɱ sukhaɱ pāṭikaŋkhan" ti.|| ||</p>
					
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>