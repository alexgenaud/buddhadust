<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 71. The Buddha enumerates 10 frequent wishes of bhikkhus and stresses that to bring them to fruition it is necessary to develop ethical culture following the rules and training principles of the Patimokkha." />
<title>AN 10 71: Ākaŋkheyya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VIII: Ākaŋkha-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p71">Sutta 71</a></h4>

					<h1>Ākaŋkheyya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.071.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.071.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Sampanna-sīlā bhikkhave viharatha sampanna Pātimokkhā,||<br />
					Pātimokkha-saŋvara-saɱvutā viharatha ācāra-gocara-sampannā,||<br />
					aṇumattesu vajjesu bhaya-dassāvino samādāya sikkhatha sikkhā-padesu.|| ||</p>

					<p class="ctr c">&#9632;</p>

					<p class="f4">Ākaŋkheyya ce bhikkhave bhikkhu:|| ||</p>

					<p class="f4">'Sabrahma-cārīnaɱ piyo c'assaɱ manāpo ca garu ca bhāvanīyo cā' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">2. Ākaŋkheyya ce bhikkhave bhikkhu:|| ||</p>

					<p class="f4">'Lābhī assaɱ cīvara-piṇḍa-pāta-sen'āsana-gilāna-paccaya-bhesajja-parikkhārānan' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">3. Ākaŋkheyya ce bhikkhave bhikkhu:|| ||</p>

					<p class="f4">'Yes'āhaɱ paribhujjhāmi cīvara-piṇḍa-pāta-sen'āsana-gilāna-paccaya-bhesajja-parikkhāraɱ,||<br />
					tesaɱ te kārā maha-p-phalā assu mahā-nisaɱsā' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">4. Ākaŋkheyya ce <a id="pg132"><span class="f2 g"><b>[132]</b></span></a> bhikkhave bhikkhu:|| ||</p>

					<p class="f4">'Ye'me petā ñātisā-lohitā kāla-katā pasanna-cittā anussaranti,||<br />
					tesaɱ taɱ maha-p-phalaɱ assa mahā-nisaɱsan' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">5. Ākaŋkheyya ce bhikkhave bhikkhu:|| ||</p>

					<p class="f4">'Santuṭṭho assaɱ itar'ītara-cīvara-piṇḍa-pāta-sen'āsana-gilānapaccay-abhesajja-parikkhārenā' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">6. Ākaŋkheyya ce bhikkhave bhikkhu:|| ||</p>

					<p class="f4">'Khamo assaɱ sītassa uṇhassa jighacchāya pipāsāya ḍaɱsa-makasa-vāt'ātapa-siriɱsapa-samphassānaɱ duruttānaɱ durāgatānaɱ vacana-pathānaɱ uppannānaɱ.|| ||</p>

					<p class="f4">Sārīrikānaɱ vedanānaɱ dukkhānaɱ tippānaɱ kharānaɱ kaṭukānaɱ asātānaɱ amanāpānaɱ pāṇaharānaɱ adhivāsakājītiko assan' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">7. Ākaŋkheyya ce bhikkhave bhikkhu:|| ||</p>

					<p class="f4">'Arati rati saho assaɱ,||<br />
					na ca maɱ arati rati saheyya,||<br />
					uppannaɱ arati ratiɱ Abhibhuyya Abhibhuyya vihareyyan' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">8. Ākaŋkheyya ce bhikkhave bhikkhu:|| ||</p>

					<p class="f4">'Bhaya-bherava saho assaɱ,||<br />
					na ca maɱ bhayabheravo saheyya,||<br />
					uppannaɱ bhaya-bheravaɱ Abhibhuyya Abhibhuyya vihareyyan' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">9. Ākaŋkheyya ce bhikkhave bhikkhu:|| ||</p>

					<p class="f4">'Catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikāma-lābhī assaɱ akiccha-lābhī akasira-lābhī' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="ctr c">&#9632;</p>

					<p class="f4">10. Ākaŋkheyya ce bhikkhave bhikkhu:|| ||</p>

					<p class="f4">'Āsavānaɱ khayā anāsavaɱ ceto-vimuttiɱ paññā-vimuttiɱ diṭṭh'eva <a id="pg133"><span class="f2 g"><b>[133]</b></span></a> dhamme sayaɱ abhiññā sacchi-katvā upasampajja vihareyyan' ti.|| ||</p>

					<p class="f4">Sīlesvev'assa paripūra-kārī ajjhattaɱ,||<br />
					ceto-samatham anuyutto anirākata-j-jhāno vipassanāya samannāgato brūhenā suññ-ā-gārānaɱ.|| ||</p>

					<p class="f4">Sampanna-sīlā bhikkhave viharatha sampannaPātimokkhā,||<br />
					Pātimokkha-saŋvara-saɱvutā viharatha ācāra-gocara-sampanno aṇumattesu vajjesu bhaya-dassāvīno samādāya sikkhatha sikkhā-padesu' ti.|| ||</p>

					<p class="f4">Iti yaɱ taɱ vuttaɱ idam etaɱ paṭicca vuttan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
