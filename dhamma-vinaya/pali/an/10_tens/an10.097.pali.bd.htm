<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 97. Ten qualities which make for a bhikkhu that is worshipful, worthy of honour, worthy of offerings, worthy of being sainted with clasped hands, a field of merit unsurpassed for the world." />
<title>AN 10 97: Āhuneyya Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					X: Upāsaka-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p97">Sutta 97</a></h4>

					<h1>Āhuneyya Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg198"><span class="f2 g"><b>[198]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.097.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dasahi bhikkhave dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇīyo anuttaraɱ puñña-k-khettaɱ lokassa.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamehi dasahi?|| ||</p>

					<p class="f4">Idha, bhikkhave, bhikkhu sīlavā hoti pātimonkha-saŋvara saɱvuto viharati ācāra-gocara sampanno||<br />
					aṇumattesu vajjse bhaya-dassāvī samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">3. Bahu-s-suto hoti suta-dharo suta-sannī-cayo||<br />
					ye te dhammā ādi kalyāṇā majjhe||<br />
					kalyāṇā pariyosāna||<br />
					kalyāṇā sātthaɱ||<br />
					<a id="pg199"><span class="f2 g"><b>[199]</b></span></a> savyañ janaɱ kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpāssa dhammā bahu-s-sutā honti dhatā,||<br />
					vacasā paricitā,||<br />
					manas-ā-nupekkhitā,||<br />
					diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Kalyāṇa-mitto ca hoti||<br />
					kalyāṇa-sahāyo||<br />
					kalyāṇa-sampavaḍko.|| ||</p>

					<p class="ctr c">&#9632;</p>

					<p class="f4">Sammā-diṭṭhiko hoti||<br />
					sammā-dassanena samannāgato.|| ||</p>

					<p class="ctr c">&#9632;</p>

					<p class="f4">Aneka vihitaɱ iddhi-vidhaɱ paccanubhoti</p>

					<p class="f4">Eko pi hutvā bahudhā hoti,</p>

					<p class="ctr c">-&#9702;-</p>

					<p class="f4">bahudhā pi hutvā eko hoti,</p>

					<p class="ctr c">-&#9702;-</p>

					<p class="f4">āvībhāvaɱ tiro-bhāvaɱ tiro-kuḍḍhaɱ tiro-pākāraɱ tiro-pabbataɱ asajja-māno gacchati seyyathā pi ākāse.|| ||</p>

					<p class="ctr c">-&#9702;-</p>

					<p class="f4">Paṭhaviyā pi ummujjani-mujjaɱ karoti seyyathā pi udake.|| ||</p>

					<p class="ctr c">-&#9702;-</p>

					<p class="f4">Udake pi abhijja-māne gacchati seyyathā pi paṭhaviyaɱ.|| ||</p>

					<p class="ctr c">-&#9702;-</p>

					<p class="f4">Ākāsepi pallaŋkena kamati seyyathā pi pakkhi sakuṇo.|| ||</p>

					<p class="ctr c">-&#9702;-</p>

					<p class="f4">Ime pi candima suriye evaɱ mahiddhike evaɱ mah-ā-nubhāve pāṇinā parimasati parimajjati.|| ||</p>

					<p class="ctr c">-&#9702;-</p>

					<p class="f4">Yāva Brahma-lokā pi kāyena vasaɱ vatteti.|| ||</p>

					<p class="ctr c">&#9632;</p>

					<p class="f4">Dibbāya sota-dhātuya visuddhāya atikkanta mānusa-kāya ubho sadde suṇāti dibbe ca mānuse ca ye dūre ca santike ca.|| ||</p>

					<p class="ctr c">&#9632;</p>

					<p class="f4">Para-sattānaɱ para-puggalānaɱ cetasā ceto paricca pajānāti sarāgaɱ vā cittaɱ sarāgaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vīta-rāgaɱ vā cittaɱ vīta-rāgaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Sadosaɱ vā cittaɱ sadosaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vīta-dosaɱ vā cittaɱ vīta-dosaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Samohaɱ vā cittaɱ samohaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vīta-mohaɱ vā cittaɱ vīta-mohaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Sankhittaɱ vā cittaɱ sankhittaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vikkhittaɱ vā cittaɱ vikkhittaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Amahaggataɱ vā cittaɱ amahaggataɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Mahaggataɱ vā cittaɱ mahaggataɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Savuttaraɱ vā cittaɱ savuttaraɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Anuttaraɱ vā cittaɱ anuttaraɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Asamāhitaɱ vā cittaɱ asamāhitaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Samāhitaɱ vā cittaɱ samāhitaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Avimuttaɱ vā cittaɱ avimuttaɱ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vimuttaɱ vā cittaɱ vimuttaɱ cittanti pajānāti.|| ||</p>

					<p class="ctr c">&#9632;</p>

					<p class="f4">Anekavihitaɱ pubbe-nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pijātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					<a id="pg200"><span class="f2 g"><b>[200]</b></span></a> pañca pi jātiyo||<br />
					dasa pi jātiyo,||<br />
					visam pi jātiyo||<br />
					tiɱsam pi jātiyo||<br />
					cattārisam pi jātiyo||<br />
					paññāsam pi jātiyo||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe,||<br />
					amutrāsiɱ evaɱ-nāmo||<br />
					evaɱ gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato vuto amutra upapādiɱ.|| ||</p>

					<p class="f4">Tatupāsiɱ evaɱ-nāmo||<br />
					evaɱ gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapannoti iti sākāraɱ savuddesaɱ aneka vihitaɱ pubbe-nivāsaɱ anussarati.|| ||</p>

					<p class="ctr c">&#9632;</p>

					<p class="f4">Dibbena cakkhunā visuddhena atikkanta-mānusa-kena satte passati cavamāne uppajjamāne hīne paṇīte suvaṇṇe dubbaṇṇe sugate duggate yathā kammūpage satte pajānāti.|| ||</p>

					<p class="f4">'Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā ariyānaɱ upavādakā micchā-diṭṭhakā micchā-diṭṭha-kamma-samā-dānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					ariyānaɱ anupavādakā sammā-diṭṭhakā sammā-diṭṭha-kamma-samā-dānā,||<br />
					te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="ctr c">&#9632;</p>

					<p class="f4">Āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiñ sacchi-katvā upasampajja viharati.|| ||</p>

					<p class="ctr c">&#9632;</p>

					<p class="f4"><a id="pg201"><span class="f2 g"><b>[201]</b></span></a> Imehi kho bhikkhave dasahi dhammehi samannāgato bhikkhu āhuneyyo hoti pāhuṇeyyo dakkhiṇeyyo añjali-karaṇīyo anuttaraɱ puñña-k-khettaɱ lokassāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>