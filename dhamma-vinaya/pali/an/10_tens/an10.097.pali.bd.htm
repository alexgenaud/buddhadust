<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 97. Ten qualities which make for a bhikkhu that is worshipful, worthy of honour, worthy of offerings, worthy of being sainted with clasped hands, a field of merit unsurpassed for the world." />
<title>AN 10 97: Āhuneyya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					X: Upāsaka-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p97">Sutta 97</a></h4>

					<h1>Āhuneyya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg198"><span class="f2 g"><b>[198]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.097.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dasahi bhikkhave dhammehi samannāgato bhikkhu āhuneyyo hoti pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassa.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamehi dasahi?|| ||</p>

					<p class="f4">Idha, bhikkhave, bhikkhu sīlavā hoti pātimonkha-saṃvara saṃvuto viharati ācāra-gocara sampanno||<br />
					aṇumattesu vajjse bhaya-dassāvī samādāya sikkhati sikkhā-padesu.|| ||</p>

					<p class="ctr c">&#9632;</p>

					<p class="f4">3. Bahu-s-suto hoti suta-dharo suta-sannī-cayo||<br />
					ye te dhammā ādi kalyāṇā majjhe||<br />
					kalyāṇā pariyosāna||<br />
					kalyāṇā sātthaṃ||<br />
					<a id="pg199"><span class="f2 g"><b>[199]</b></span></a> savyañ janaṃ kevala-paripuṇṇaṃ parisuddhaṃ Brahma-cariyaṃ abhivadanti,||<br />
					tathā-rūpāssa dhammā bahu-s-sutā honti dhatā,||<br />
					vacasā paricitā,||<br />
					manas-ā-nupekkhitā,||<br />
					diṭṭhiyā suppaṭi-viddhā.|| ||</p>

					<p class="ctr c">&#9632;</p>

					<p class="f4">Kalyāṇa-mitto ca hoti||<br />
					kalyāṇa-sahāyo||<br />
					kalyāṇa-sampavaḍko.|| ||</p>

					<p class="ctr c">&#9632;</p>

					<p class="f4">Sammā-diṭṭhiko hoti||<br />
					sammā-dassanena samannāgato.|| ||</p>

					<p class="ctr c">&#9632;</p>

					<p class="f4">Aneka vihitaṃ iddhi-vidhaṃ pacc'anubhoti</p>

					<p class="f4">Eko pi hutvā bahudhā hoti,</p>

					<p class="ctr c">-&#9702;-</p>

					<p class="f4">bahudhā pi hutvā eko hoti,</p>

					<p class="ctr c">-&#9702;-</p>

					<p class="f4">āvībhāvaṃ tiro-bhāvaṃ tiro-kuḍḍhaṃ tiro-pākāraṃ tiro-pabbataṃ asajja-māno gacchati seyyathā pi ākāse.|| ||</p>

					<p class="ctr c">-&#9702;-</p>

					<p class="f4">Paṭhaviyā pi ummujjani-mujjaṃ karoti seyyathā pi udake.|| ||</p>

					<p class="ctr c">-&#9702;-</p>

					<p class="f4">Udake pi abhijja-māne gacchati seyyathā pi paṭhaviyaṃ.|| ||</p>

					<p class="ctr c">-&#9702;-</p>

					<p class="f4">Ākāsepi pallaṇkena kamati seyyathā pi pakkhi sakuṇo.|| ||</p>

					<p class="ctr c">-&#9702;-</p>

					<p class="f4">Ime pi candima suriye evaṃ mahiddhike evaṃ mah-ā-nubhāve pāṇinā parimasati parimajjati.|| ||</p>

					<p class="ctr c">-&#9702;-</p>

					<p class="f4">Yāva Brahma-lokā pi kāyena vasaṃ vatteti.|| ||</p>

					<p class="ctr c">&#9632;</p>

					<p class="f4">Dibbāya sota-dhātuya visuddhāya atikkanta mānusa-kāya ubho sadde suṇāti dibbe ca mānuse ca ye dūre ca santike ca.|| ||</p>

					<p class="ctr c">&#9632;</p>

					<p class="f4">Para-sattāṇaṃ para-puggalānaṃ cetasā ceto paricca pajānāti sarāgaṃ vā cittaṃ sarāgaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vīta-rāgaṃ vā cittaṃ vīta-rāgaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Sadosaṃ vā cittaṃ sadosaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vīta-dosaṃ vā cittaṃ vīta-dosaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Samohaṃ vā cittaṃ samohaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vīta-mohaṃ vā cittaṃ vīta-mohaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Saṇkhittaṃ vā cittaṃ saṇkhittaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vikkhittaṃ vā cittaṃ vikkhittaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Amahaggataṃ vā cittaṃ amahaggataṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Mahaggataṃ vā cittaṃ mahaggataṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Savuttaraṃ vā cittaṃ savuttaraṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Anuttaraṃ vā cittaṃ anuttaraṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Asamāhitaṃ vā cittaṃ asamāhitaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Samāhitaṃ vā cittaṃ samāhitaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Avimuttaṃ vā cittaṃ avimuttaṃ cittanti pajānāti.|| ||</p>

					<p class="ctr c">-&#9702;-</p>

					<p class="f4">Vimuttaṃ vā cittaṃ vimuttaṃ cittanti pajānāti.|| ||</p>

					<p class="ctr c">&#9632;</p>

					<p class="f4">Anekavihitaṃ pubbe-nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pijātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					<a id="pg200"><span class="f2 g"><b>[200]</b></span></a> pañca pi jātiyo||<br />
					dasa pi jātiyo,||<br />
					visam pi jātiyo||<br />
					tiṃsam pi jātiyo||<br />
					cattārisam pi jātiyo||<br />
					paññāsam pi jātiyo||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe,||<br />
					amutrāsiṃ evaṃ-nāmo||<br />
					evaṃ gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato vuto amutra upapādiṃ.|| ||</p>

					<p class="f4">Tatupāsiṃ evaṃ-nāmo||<br />
					evaṃ gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapannoti iti sākāraṃ savuddesaṃ aneka vihitaṃ pubbe-nivāsaṃ anussarati.|| ||</p>

					<p class="ctr c">&#9632;</p>

					<p class="f4">Dibbena cakkhunā visuddhena atikkanta-mānusakena satte passati cavamāne uppajjamāne hīne paṇīte suvaṇṇe dubbaṇṇe sugate duggate yathā kamm'ūpage satte pajānāti.|| ||</p>

					<p class="f4">'Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā ariyānaṃ upavādakā micchā-diṭṭhakā micchā-diṭṭha-kamma-samā-dānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					ariyānaṃ anupavādakā sammā-diṭṭhakā sammā-diṭṭha-kamma-samā-dānā,||<br />
					te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="ctr c">&#9632;</p>

					<p class="f4">Āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiñ sacchi-katvā upasampajja viharati.|| ||</p>

					<p class="ctr c">&#9632;</p>

					<p class="f4"><a id="pg201"><span class="f2 g"><b>[201]</b></span></a> Imehi kho bhikkhave dasahi dhammehi samannāgato bhikkhu āhuneyyo hoti pāhuṇeyyo dakkhiṇeyyo añjali-karaṇīyo anuttaraṃ puñña-k-khettaṃ lokassāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>