<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 23. A categorization by bodily control, control of speech, or by application of wisdom upon seeing them of things which need to be abandoned." />
<title>AN 10 23: Kāya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					III. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p23">Sutta 23</a></h4>

					<h1>Kāya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg39"><span class="f2 g"><b>[39]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.023.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.023.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Atthi bhikkhave dhammā kāyena pahātabbā||<br />
					no vācāya.|| ||</p>

					<p class="f4">Atthi bhikkhave dhammā vācāya pahātabbā||<br />
					no kāyena.|| ||</p>

					<p class="f4">Atthi bhikkhave dhammā n'eva kāyena pahātabbā||<br />
					no vācāya,||<br />
					paññāya disvā disvā pahātabbā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Katame ca bhikkhave dhammā kāyena pahātabbā||<br />
					no vācāya?|| ||</p>

					<p class="f4">Idha, bhikkhave, bhikkhu akusalaṃ āpanno hoti kañci-d-eva desaṃ kāyena.|| ||</p>

					<p class="f4">Tam enaṃ anuvicca viññū sabrahma-cārī evam āhaṃsu:|| ||</p>

					<p class="f4">'Āyasmā kho akusalaṃ āpanno kañci-d-eva desaṃ kāyena,||<br />
					sādhu vatāyasmā kāya-du-c-caritaṃ pahāya kāya-su-caritaṃ bhāvetu' ti.|| ||</p>

					<p class="f4">So anuvicca viññūhi sabrahma-cārīhi vuccamāno kāya-du-c-caritaṃ pahāya kāya-su-caritaṃ bhāveti.|| ||</p>

					<p class="f4">Ime vuccanti bhikkhave dhammā kāyena pahātabbā no vācāya.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Katame ca bhikkhave dhammā vācāya pahātabbā||<br />
					no kāyena?|| ||</p>

					<p class="f4">Idha, bhikkhave, bhikkhu akusalaṃ āpanno hoti kañci-d-eva desaṃ vācāya.|| ||</p>

					<p class="f4">Tam enaṃ anuvivacca viññū sabrahma-cārī evam āhaṃsu:|| ||</p>

					<p class="f4">'Āyasmā kho akusalaṃ āpanno kañci-d-eva desaṃ vācāya,||<br />
					sādhu vatāyasmā vacī-du-c-caritaṃ pahāya vacī-su-caritaṃ bhāvetu' ti.|| ||</p>

					<p class="f4">So anuvicca viññūhi sabrahma-cārīhi vuccamāno vacī-du-c-caritaṃ pahāya vacī-su-caritaṃ bhāveti.|| ||</p>

					<p class="f4">Ime vuccanti bhikkhave dhammā vācāya pahātabbā,||<br />
					no kāyena.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Katame ca bhikkhave dhammā n'eva kāyena pahātabbā||<br />
					no vācāya,||<br />
					paññāya disvā disvā pahātabbā?|| ||</p>

					<p class="f4">[1] Lobho bhikkhave n'eva kāyena pahātabbo,||<br />
					no vācāya,||<br />
					paññāya disvā disvā pahātabbo.|| ||</p>

					<p class="ctr c">&#9632;</p>

					<p class="f4">[2] Doso bhikkhave n'eva kāyena pahātabbo,||<br />
					no vācāya,||<br />
					paññāya disvā disvā pahātabbo.|| ||</p>

					<p class="ctr c">&#9632;</p>

					<p class="f4">[3] Moho bhikkhave n'eva kāyena pahātabbo,||<br />
					no vācāya,||<br />
					paññāya disvā disvā pahātabbo.|| ||</p>

					<p class="ctr c">&#9632;</p>

					<p class="f4">[4] Kodho bhikkhave n'eva kāyena pahātabbo,||<br />
					no vācāya,||<br />
					paññāya disvā disvā pahātabbo.|| ||</p>

					<p class="ctr c">&#9632;</p>

					<p class="f4">[5] Upanāho bhikkhave n'eva kāyena pahātabbo,||<br />
					no vācāya,||<br />
					paññāya disvā disvā pahātabbo.|| ||</p>

					<p class="ctr c">&#9632;</p>

					<p class="f4">[6] Makkho bhikkhave n'eva kāyena pahātabbo,||<br />
					no vācāya,||<br />
					paññāya disvā disvā pahātabbo.|| ||</p>

					<p class="ctr c">&#9632;</p>

					<p class="f4">[7] Paḷāso <a id="pg40"><span class="f2 g"><b>[40]</b></span></a> bhikkhave n'eva kāyena pahātabbo,||<br />
					no vācāya,||<br />
					paññāya disvā disvā pahātabbo.|| ||</p>

					<p class="ctr c">&#9632;</p>

					<p class="f4">[8] Macchariyaṃ bhikkhave n'eva kāyena pahātabbo,||<br />
					no vācāya,||<br />
					paññāya disvā disvā pahātabbo.|| ||</p>

					<p class="ctr c">&#9632;</p>

					<p class="f4">[9] Pāpikā bhikkhave issā n'eva kāyena pahātabbā,||<br />
					no vācāya,||<br />
					paññāya disvā disvā pahātabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Katamā ca bhikkhave pāpikā issā?|| ||</p>

					<p class="f4">Idha, bhikkhave, ijjhati gahapatissa vā gahapati-puttassa vā dhanena vā dhaññena vā rajatena vā jātarūpena vā.|| ||</p>

					<p class="f4">Tatr'aññatatarassa dāsassa vā upavāsassa vā evaṃ hoti.|| ||</p>

					<p class="f4">'Aho vat'imassa gahapatissa vā gahapati-puttassa vā na ijjheyya dhanena vā dhaññena vā rajatena vā jātarūpena vā' ti.|| ||</p>

					<p class="ctr c">&#9632;</p>

					<p class="f4">Samaṇo vā pana brāhmaṇo vā lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaṃ.|| ||</p>

					<p class="f4">Tatr'aññatarassa samaṇassa vā brāhmaṇassa vā evaṃ hoti:|| ||</p>

					<p class="f4">'Aho vata ayam āyasmā na lābhī assa cīvara-piṇḍa-pāta-sen'āsana-gilāna-paccaya-bhesajja-parikkhārānan' ti.|| ||</p>

					<p class="f4">Ayaṃ vuccati bhikkhave pāpikā issā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"></p>

					<p class="f4">7. Pāpikā bhikkhave issā n'eva kāyena pahātabbā||<br />
					no vācāya,||<br />
					paññāya disvā disvā pahātabbā.|| ||</p>

					<p class="ctr c">&#9632;</p>

					<p class="f4">8. Pāpikā bhikkhave icchā n'eva kāyena pahātabbā||<br />
					no vācāya,||<br />
					paññāya disvā disvā pahātabbā.|| ||</p>

					<p class="ctr c">&#9632;</p>

					<p class="f4">9. Katamā ca bhikkhave pāpikā icchā?|| ||</p>

					<p class="f4">Idha, bhikkhave, ekacco assaddho samāno||<br />
					'"saddho" ti maṃ jāneyyun' ti icchati,||</p>

					<p class="f4">du-s-sīlo samāno||<br />
					'"Sīlavā" ti maṃ jāneyyun' ti icchati,||</p>

					<p class="f4">appassuto samāno||<br />
					'"Bahu-s-suto" ti maṃ jāneyyun' ti icchati,||</p>

					<p class="f4">saṇgaṇ'ik-ā-rāmo samāno||<br />
					'"Pavivitto" ti maṃ jāneyyun' ti icchati,||</p>

					<p class="f4">kusīto samāno||<br />
					'"Āraddha-viriyo" ti maṃ jāneyyun' ti icchati,||</p>

					<p class="f4">muṭṭha-s-sati samāno||<br />
					'"Upatthikasatī" ti maṃ jāneyyun' ti icchati,||</p>

					<p class="f4">asamāhito samāno||<br />
					'"Samāhito" ti maṃ jāneyyun' ti icchati,||</p>

					<p class="f4">duppañño samāno||<br />
					'"Paññavā" ti maṃ jāneyyun' ti icchati,||</p>

					<p class="f4">akhīṇ'āsavo samāno||<br />
					'"Khīṇ'āsavo" ti maṃ jāneyyun' ti icchati.|| ||</p>

					<p class="f4"><a id="pg41"><span class="f2 g"><b>[41]</b></span></a> Ayaṃ vuccati bhikkhave pāpikā icchā.|| ||</p>

					<p class="f4">Pāpikā bhikkhave icchā n'eva kāyena pahātabbā||<br />
					no vācāya,||<br />
					paññāya disvā disvā pahātabbā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Taṃ ce bhikkhave bhikkhu, lobho abhibhuyya irīyati.|| ||</p>

					<p class="f4">So evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato lobho na hoti,||<br />
					tathā h'imaṃ āyasmantaṃ lobho abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, doso abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato doso na hoti,||<br />
					tathā h'imaṃ āyasmantaṃ doso abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, moho abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato moho na hoti,||<br />
					tathā h'imaṃ āyasmantaṃ moho abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, kodho abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato kodho na hoti,||<br />
					tathā h'imaṃ āyasmantaṃ kodho abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, upanāho abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato upanāho na hoti,||<br />
					tathā h'imaṃ āyasmantaṃ upanāho abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, makkho abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato makkho na hoti,||<br />
					tathā h'imaṃ āyasmantaṃ makkho abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, palāso abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato palāso na hoti,||<br />
					tathā h'imaṃ āyasmantaṃ palāso abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, macchariyaṃ pāpikā issā abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato macchariyaṃ na hoti,||<br />
					tathā h'imaṃ āyasmantaṃ macchariyaṃ abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, pāpikā issā abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato pāpikā issā na hoti,||<br />
					tathā h'imaṃ āyasmantaṃ pāpikā issā abhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Taṃ ce bhikkhave bhikkhu, pāpikā icchā abhibhuyya irīyati,||<br />
					so evam assa veditabbo:|| ||</p>

					<p class="f4">'Na ayam āyasmā tathā pajānāti,||<br />
					yathā pajānato pāpikā icchā na hoti,||<br />
					tathā h'imaṃ āyasmantaṃ pāpikā icchā abhibhuyya irīyati' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Tañ ce bhikkhave bhikkhuṃ lobho nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato lobho na hoti,||<br />
					tathā h'imaṃ āyasmantaṃ lobho nābhibhuyya irīyati' ti.|| ||</p>

					<p class="f4">Tañ ce bhikkhave bhikkhuṃ doso nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato doso na hoti,||<br />
					tathā h'imaṃ āyasmantaṃ doso nābhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Tañ ce bhikkhave bhikkhuṃ moho nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato moho na hoti,||<br />
					tathā h'imaṃ āyasmantaṃ moho nābhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Tañ ce bhikkhave bhikkhuṃ kodho nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato kodho na hoti,||<br />
					tathā h'imaṃ āyasmantaṃ kodho nābhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Tañ ce bhikkhave bhikkhuṃ upanāho nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato upanāho na hoti,||<br />
					tathā h'imaṃ āyasmantaṃ upanāho nābhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Tañ ce bhikkhave bhikkhuṃ makkho nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato makkho na hoti,||<br />
					tathā h'imaṃ āyasmantaṃ makkho nābhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Tañ ce bhikkhave bhikkhuṃ palāso nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato palāso na hoti,||<br />
					tathā h'imaṃ āyasmantaṃ palāso nābhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Tañ ce bhikkhave bhikkhuṃ macchariyaṃ nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato macchariyaṃ na hoti,||<br />
					tathā h'imaṃ āyasmantaṃ macchariyaṃ nābhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Tañ ce bhikkhave bhikkhuṃ pāpikā issā nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato pāpikā issā na hoti,||<br />
					tathā h'imaṃ āyasmantaṃ pāpikā issā nābhibhuyya irīyati' ti.|| ||</p>

					<p class="ctr c">&#9632;</p>

					<p class="f4">Tañ ce bhikkhave bhikkhuṃ pāpikā icchā nābhibhuyya irīyati,||<br />
					so evam assa veditabbo:|| ||</p>

					<p class="f4">'Tathā ayam āyasmā pajānāti,||<br />
					yathā pajānato pāpikā icchā na hoti,||<br />
					tathā h'imaṃ āyasmantaṃ pāpikā icchā nābhibhuyya irīyatī'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>