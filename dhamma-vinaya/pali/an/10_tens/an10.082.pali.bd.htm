<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 82. Ten things which prevent increase, growth and maturity in this dhamma-discipline and ten things which promise increase, growth and maturity in this dhamma-discipline." />
<title>AN 10 82: Ānanda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					IX: Thera-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p82">Sutta 82</a></h4>

					<h1>Ānanda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg152"><span class="f2 g"><b>[152]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.082.wood.pts.htm#p1">pts</a>][<a href="../../../../dhamma-vinaya/bd/an/10_tens/an10.082.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">2. "So vat'Ānanda 'bhikkhu assaddho samāno||<br />
					imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">3. So vat'Ānanda bhikkhu 'dussīlo samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">4. So vat'Ānanda bhikkhu 'appassuto samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">5. So vat'Ānanda bhikkhu 'dubbaco samāno imasmiɱ Dhamma-Vinaye <a id="pg153"><span class="f2 g"><b>[153]</b></span></a> vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">6. So vat'Ānanda bhikkhu 'pāpa-mitto samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">7. So vat'Ānanda bhikkhu 'kusīto samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">8. So vat'Ānanda bhikkhu 'muṭṭha-s-sati samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">9. So vat'Ānanda bhikkhu 'asantuṭṭho samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">10. So vat'Ānanda bhikkhu 'pāpiccho samāno imasmiɱ Dhamma-Vinaye vuḍḍhiɱ virūlhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">11. So vat'Ānanda bhikkhu 'micchā-diṭṭhiko samāno imasmiɱ Dhamma-Vinaye vuḍḍhiɱ virūlhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">So vat'Ānanda bhikkhu 'imehi dasahi dhammehi samannāgato imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. So vat'Ānanda bhikkhu 'saddho samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">13. So vat'Ānanda bhikkhu 'sīlavā samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">14. So vat'Ānanda bhikkhu 'bahu-s-suto suta-dharo samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">15. So vat'Ānanda bhikkhu 'suvaco samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">16. So vat'Ānanda bhikkhu 'kalyāṇa-mitto samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">17. So vat'Ānanda bhikkhu 'āraddha-viriyo samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">18. So vat'Ānanda bhikkhu 'upaṭṭhita-sati samāno imasmiɱ Dhamma-Vinaye vuḍḍhiɱ virūḷhiɱ vepullaɱ <a id="pg154"><span class="f2 g"><b>[154]</b></span></a> āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">19. So vat'Ānanda bhikkhu 'santuṭṭho samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">20. So vat'Ānanda bhikkhu 'appiccho samāno imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">21. So vat'Ānanda bhikkhu 'sammā-diṭṭhiko samāno imasmiɱ dhamma vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjati.|| ||</p>

					<p class="ctr c">&#9632;</p>

					<p class="f4">So vat'Ānanda bhikkhu 'imehi dasahi dhammehi samannāgato imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī' ti ṭhāname taɱ vijjatī'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>