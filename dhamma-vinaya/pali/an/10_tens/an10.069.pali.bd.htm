<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 69. On proper topics of talk." />
<title>AN 10 69: Paṭhama Kathā-Vatthu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />
<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					VII. Yamaka Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p69">Sutta 69</a></h4>

					<h1>Paṭhama Kathā-Vatthu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg128"><span class="f2 g"><b>[128]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.069.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.069.than.ati.htm#p1">than</a>][<a href="../../../../dhamma-vinaya/bd/an/10_tens/an10.069.olds.bd.htm#p1">olds</a>]</span> Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena sambahulā bhikkhu pacchā-bhattaɱ piṇḍa-pāta-paṭikkantā upaṭṭhāna-sālāyaɱ sanni-sinnā sanni-patitā aneka-vihitaɱ tiracchāna-kathaɱ anuyuttā viharanti.|| ||</p>

					<p class="f4">Seyyath'īdaɱ:|| ||</p>

					<p class="f4">Rāja-kathaɱ,||<br />
					cora-kathaɱ,||<br />
					mahāmatta-kathaɱ,||<br />
					senā-kathaɱ,||<br />
					bhaya-kathaɱ,||<br />
					yuddha-kathaɱ,||<br />
					anna-kathaɱ,||<br />
					pāna-kathaɱ,||<br />
					vattha-kathaɱ,||<br />
					sayana-kathaɱ,||<br />
					mālā-kathaɱ,||<br />
					gandha-kathaɱ,||<br />
					ñāti-kathaɱ,||<br />
					yāna-kathaɱ,||<br />
					gāma-kathaɱ,||<br />
					nigama-kathaɱ,||<br />
					nagara-kathaɱ,||<br />
					jana-pada-kathaɱ,||<br />
					itthi-kathaɱ,||<br />
					sūra-kathaɱ,||<br />
					visikhā-kathaɱ,||<br />
					kumbha-ṭ-ṭhāna-kathaɱ,||<br />
					pubba-peta-kathaɱ,||<br />
					nānatta-kathaɱ,||<br />
					lok'akkhāyikaɱ,||<br />
					samudda-k-khāyikaɱ,||<br />
					iti bhav-ā-bhava-kathaɱ.|| ||</p>

					<p class="ctr c">&#9632;</p>

					<p class="f4">2. Atha kho Bhagavā sāyaṇha-samayaɱ paṭisallānā vuṭṭhito yen'upaṭṭhānasālā ten'upasaṅkami upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhu āmantesi:|| ||</p>

					<p class="f4">"Kāya nu'ttha bhikkhave etarahi kathāya sanni-sinnā,||<br />
					kā ca pana vo antarā-kathā vippakatā" ti?|| ||</p>

					<p class="ctr c">&#9632;</p>

					<p class="f4">"Idha mayaɱ bhante pacchā-bhattaɱ piṇḍa-pāta-paṭikkanta,||<br />
					upaṭṭhāna-sālāyaɱ sanni-sinnā sanni-patitā aneka-vihitaɱ tiracchāna-kathaɱ anuyuttā viharāma.|| ||</p>

					<p class="f4">Seyyath'īdaɱ:|| ||</p>

					<p class="f4">Rāja-kathaɱ,||<br />
					cora-kathaɱ,||<br />
					mahāmatta-kathaɱ,||<br />
					senā-kathaɱ,||<br />
					bhaya-kathaɱ,||<br />
					yuddha-kathaɱ,||<br />
					anna-kathaɱ,||<br />
					pāna-kathaɱ,||<br />
					vattha-kathaɱ,||<br />
					sayana-kathaɱ,||<br />
					mālā-kathaɱ,||<br />
					gandha-kathaɱ,||<br />
					ñāti-kathaɱ,||<br />
					yāna-kathaɱ,||<br />
					gāma-kathaɱ,||<br />
					nigama-kathaɱ,||<br />
					nagara-kathaɱ,||<br />
					jana-pada-kathaɱ,||<br />
					itthi-kathaɱ,||<br />
					sūra-kathaɱ,||<br />
					visikhā-kathaɱ,||<br />
					kumbha-ṭ-ṭhāna-kathaɱ,||<br />
					pubba-peta-kathaɱ,||<br />
					nānatta-kathaɱ,||<br />
					lok'akkhāyikaɱ,||<br />
					samudda-k-khāyikaɱ,||<br />
					iti bhav-ā-bhava-kathaɱ iti vā" ti.|| ||</p>

					<p class="ctr c">&#9632;</p>

					<p class="f4">Na kho pan'etaɱ bhikkhave tumhākaɱ paṭirūpaɱ <a id="pg129"><span class="f2 g"><b>[129]</b></span></a> kula-puttānaɱ saddhāya agārasmā anagāriyaɱ pabba-jitānaɱ,||<br />
					yaɱ tumhe aneka-vihitaɱ tiracchāna-kathaɱ anuyuttā vihareyyātha.|| ||</p>

					<p class="f4">Seyyath'īdaɱ:|| ||</p>

					<p class="f4">Rāja-kathaɱ,||<br />
					cora-kathaɱ,||<br />
					mahāmatta-kathaɱ,||<br />
					senā-kathaɱ,||<br />
					bhaya-kathaɱ,||<br />
					yuddha-kathaɱ,||<br />
					anna-kathaɱ,||<br />
					pāna-kathaɱ,||<br />
					vattha-kathaɱ,||<br />
					sayana-kathaɱ,||<br />
					mālā-kathaɱ,||<br />
					gandha-kathaɱ,||<br />
					ñāti-kathaɱ,||<br />
					yāna-kathaɱ,||<br />
					gāma-kathaɱ,||<br />
					nigama-kathaɱ,||<br />
					nagara-kathaɱ,||<br />
					jana-pada-kathaɱ,||<br />
					itthi-kathaɱ,||<br />
					sūra-kathaɱ,||<br />
					visikhā-kathaɱ,||<br />
					kumbha-ṭ-ṭhāna-kathaɱ,||<br />
					pubba-peta-kathaɱ,||<br />
					nānatta-kathaɱ,||<br />
					lok'akkhāyikaɱ,||<br />
					samudda-k-khāyikaɱ,||<br />
					iti bhav-ā-bhava-kathaɱ iti vā" ti.|| ||</p>

					<p class="ctr c">&#9632;</p>

					<p class="f4">Dasa yimāni bhikkhave kathā-vatthūni.|| ||</p>

					<p class="f4">Katamāni dasa?|| ||</p>

					<p class="f4">3. Aappiccha-kathā||<br />
					santuṭṭhi-kathā||<br />
					pavivke-kathā||<br />
					asaɱsagga-kathā||<br />
					viriy'ārambha-kathā||<br />
					sīla-kathā||<br />
					samādhi-kathā||<br />
					paññā-kathā||<br />
					vimutti-kathā||<br />
					vimutti-ñāṇa-dassana-kathā.|| ||</p>

					<p class="f4">Imāni kho bhikkhave dasa-kathā-vatthūni.|| ||</p>

					<p class="ctr c">&#9632;</p>

					<p class="f4">4. Imesaɱ ce tumhe bhikkhave dasannaɱ kathā-vatthūnaɱ upādāy-upādāya kathaɱ katheyyātha.|| ||</p>

					<p class="f4">Imesam pi candima-suriyānaɱ evaɱ mahiddhikānaɱ evaɱ mah-ā-nubhāvānaɱ tejasā tejaɱ pariyādiyeyyātha,||<br />
					ko pana vādo añña-titthiyānaɱ paribbājakānan" ti.</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>