<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 14. Five obstructions of the heart that if not abandoned, and five things that twist up the heart that if not uprooted, signal decline in a seeker, but which if abandoned and uprooted signal progress." />
<title>AN 10 14: Ceto-Khila Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					II. Nātha Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p14">Sutta 14</a></h4>

					<h1>Ceto-Khila Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg17"><span class="f2 g"><b>[17]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.014.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.014.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yassa kasasaci bhikkhave bhikkhussa vā bhikkhuniyā vā pañca ceto-khilā appahīnā pañca cetaso vinibandhā asamucichinnā,||<br />
					tassa yā rattī vā divaso vā āga-c-chati,||<br />
					hāni yeva pāṭikaŋkhā kusalesu dhammesu no vuddhi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamassa pañca ceto-khilā appahīnā honti?|| ||</p>

					<p class="f4">2. Idha, bhikkhave, bhikkhu Satthari kankhati vici-kicchati nādhimucchati na samipasīdati.|| ||</p>

					<p class="f4">Yo so bhikkhave bhikkhu Satthari kankhati vici-kicchati nādhi-muccati na samipasīdati||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya <a id="pg18"><span class="f2 g"><b>[18]</b></span></a> sāta-c-cāya padhānāya,||<br />
					evam assāyaɱ paṭhamo ceto-khilo appahīno hoti.|| ||</p>

					<p class="ctr c">&#9632;</p>

					<p class="f4">3. Puna ca paraɱ bhikkhave bhikkhu dhamme kankhati vici-kicchati nādhi-muccati na sampasīdati||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ dutiyo ceto-khīlo appahīno hoti.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave bhikkhu saŋghe kankhati vici-kicchati nādhi-muccati na sampasīdati||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ tatiyo ceto-khilo appahīno hoti.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave bhikkhu sikkhāya kaŋkati vici-kiccati nādhi-muccati na sampasīdati||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ catuttho ceto-khīlo appahīno hoti.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave bhikkhu sabrahma-cārīsu kupito hoti anatta-mano āhata-citto khila-jāto.|| ||</p>

					<p class="f4">Yo so bhikkhave bhikkhu sabrahamacārīsu kupito hoti anatta-mano āhata-citto khila-jāto,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ pañcamo ceto-khilo appahīno hoti.|| ||</p>

					<p class="f4">Imassa pañca ceto-khilā appahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Katamassa pañca cetaso vinibandhā asamucichinnā honti?|| ||</p>

					<p class="f4">Idha, bhikkhave, bhikkhu kāmesu avīta-rāgo hoti avigata-c-chando avigata-pemo avigata-pipāso avigata-pariḷāho avigata-taṇho.|| ||</p>

					<p class="f4">Yo so bhikkhave bhikkhu kāmesu avīta-rāgo hoti,||<br />
					avigata-c-chando avigata-pemo avigata-pipāso avigata-pariḷāho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ paṭhamo cetaso vinibandho asamucichinno hoti.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhikkhave bhikkhu kāye avīta-rāgo hoti avigata-c-chando avigata-pemo avigata-pipāso avigata-pariḷāho avigata-taṇho.|| ||</p>

					<p class="f4">Yo so bhikkhave kāye avīta-rāgo hoti,||<br />
					avigata-c-chando avigata-pemo avigata-pipāso avigata-pariḷāho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ dutiyo cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhikkhave bhikkhu rūpe avīta-rāgo hoti avigata-c-chando avigata-pemo avigata-pipāso avigata-pariḷāho avigata-taṇho.|| ||</p>

					<p class="f4">Yo so bhikkhave bhikkhu rūpe avīta-rāgo hoti,||<br />
					avigata-c-chando avigata-pemo avigata-pipāso avigata-pariḷāho avigata-taṇho,||<br />
					tassa cittaɱ na namati ātappāya anuyogāya sāta-c-cāya padhānā ya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ tatiyo cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhikkhave bhikkhu yava dattham udarāvadehakaɱ bhuñjit vā seyya-sukhaɱ phassa-sukhaɱ middha-sukhaɱ anuyutto viharati.|| ||</p>

					<p class="f4">Yo so bhikkhave bhikkhu yava dattham udarāvadehakaɱ bhuñjit vā seyya-sukhaɱ phassa-sukhaɱ middha-sukhaɱ anuyutto viharati,||<br />
					tassa cittaɱ na namati ātappāya anuyogāya sāta-c-cāya padhānā ya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ catuttho cetaso vinibandho asamucchinno hoti.|| ||</p>

					<p class="ctr c">&#9632;</p>

					<p class="f4">11. Puna ca paraɱ bhikkhave bhikkhu aññataraɱ deva-nikāyaɱ paṇidhāya Brahma-cariyaɱ carati:|| ||</p>

					<p class="f4">"Imināhaɱ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vā" ti.|| ||</p>

					<p class="f4">Yo so bhikkhave bhikkhu aññataraɱ deva-nikāyaɱ paṇidhāya Brahma-cariyaɱ carati:||<br />
					"Imināhaɱ sīlena vā vatena vā tapena vā brahma-cari yena vā devo vā bhavissāmi deva-ñ-ñataro vā" ti,||<br />
					tassa cittaɱ na namati <a id="pg19"><span class="f2 g"><b>[19]</b></span></a> ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ na namati ātappāya anuyogāya sāta-c-cāya padhānāya,||<br />
					evam assāyaɱ pañacamo cetaso vinibandho asamucchinno hoti.|| ||</p>

					<p class="f4">Imassa pañca cetaso vinibandhā asamucichinnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">12. Yassa kassavi bhikkhave bhikkhussa vā bhikkhuniyā vā ime pañca ceto-khilā appahīnā||<br />
					ime pañca cetaso vinibandhā asamucichinnā,||<br />
					tassa yā ratti vā divaso vā āga-c-chati,||<br />
					hāni yeva pāṭikaŋikā kusalesu dhammesu no vuddhi.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, kāḷapakkhe candassa yā ratti vā divaso vā āga-c-chati,||<br />
					hāyat'eva vaṇṇena,||<br />
					hāyati maṇḍalena,||<br />
					hāyati ābhāya,||<br />
					hāyati ārohapariṇāhena,||<br />
					emam eva kho bhikkhave yassa kassaci bhikkhussa vā bhikkhuniyā vā ime pañca ceto-khilā appahīnā,||<br />
					ime pañca cetaso vinibandhā asamucichinnā,||<br />
					tassa yā ratti vā divaso vā āga-c-chati,||<br />
					hāni yeva pāṭikaŋkhā kusalesu dhammesu no vuddhi.|| ||</p>

					<p class="ctr c">&#9632;</p>

					<p class="f4">Yassa kassaci bhikkhave bhikkhussa vā bhikkhuniyā vā pañca ceto-khīlā pahīnā pañca cetaso vinibandhā samucichinnā,||<br />
					tassa yā ratti vā divaso vā āga-c-chati,||<br />
					vuddhi yeva pāṭikaŋkhā kusalesu dhammesu no parihāni.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Katamassa pañca ceto-khilā pahīnā honti?|| ||</p>

					<p class="f4">Idha, bhikkhave, bhikkhu Satthari na kankhati na vici-kicchati adhimuccati samipasīdati.|| ||</p>

					<p class="f4">Yo so bhikkhave bhikkhu Satthari na kankhati na vici-kicchati adhimuccati samipasīdati,||<br />
					tassa cittaɱ namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ paṭhamo ceto-khilo pahīno hoti.|| ||</p>

					<p class="ctr c">&#9632;</p>

					<p class="f4">14. Puna ca paraɱ bhikkhave bhikkhu dhamime na kankhati na vici-kicchati adhimuccati sampasīdati.|| ||</p>

					<p class="f4">Yo so bhikkhave bhikkhu dhamme na kankhati na vici-kicchati adhimuccati sampasīdati,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ dutiyo cetekhilo pahīno hoti.|| ||</p>

					<p class="ctr c">&#9632;</p>

					<p class="f4">15. Puna ca paraɱ bhikkhave bhikkhu saŋighe na kankhati na vici-kicchati adhimuccati sampasīdati.|| ||</p>

					<p class="f4">Yo so bhikkhave bhikkhu saŋighe na kankhati na vici-kicchati adhimuccati sampasīdati,||<br />
					tassa cittaɱ na namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ tatiyo cetekhilo pahīno hoti.|| ||</p>

					<p class="ctr c">&#9632;</p>

					<p class="f4">16. Puna ca paraɱ bhikkhave bhikkhu sikkhāya na <a id="pg20"><span class="f2 g"><b>[20]</b></span></a> kankhati na vici-kicchati adhimuccati samipasīdati.|| ||</p>

					<p class="f4">Yo so bhikkhave bhikkhu sikkhāya na kankhati na vici-kicchati adhimuccati samipasīdati,||<br />
					tassa cittaɱ namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ catuttho ceto-khilo pahīno hoti.|| ||</p>

					<p class="ctr c">&#9632;</p>

					<p class="f4">17. Puna ca paraɱ bhikkhave bhikkhu sabrahma-cārīsu na kupito hoti atta-mano na āhata-citto na khila-jāto.|| ||</p>

					<p class="f4">Yo so bhikkhave bhikkhu sabrahma-cārīsu na kupito hoti atta-mano na āhata-citto na khila-jāto,||<br />
					tassa cittaɱ namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ pañcamo ceto-khilo pahīno hoti.|| ||</p>

					<p class="f4">Imassa pañca ceto-khilā pahīnā honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">18. Katamassa pañca cetaso vinibandhā susamucichinnā honti?|| ||</p>

					<p class="f4">Idha, bhikkhave, bhikkhu kāmesu vīta-rāgo hoti vigata-c-chando vigata-pemo vigata-pipāso vigata-pariḷāho vigata-taṇho.|| ||</p>

					<p class="f4">Yo so bhikkhave bhikkhu kāmesu vīta-rāgo hoti vigata-c-chando vigata-pemo vigata-pipāso vigata-pariḷāho vigata-taṇho,||<br />
					tassa cittaɱ namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ paṭhamo cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4">19. Puna ca paraɱ bhikkhave bhikkhu kāye vīta-rāgo hoti vigata-c-chando vigata-pemo vigata-pipāso vigata-pariḷāho vigata-taṇho.|| ||</p>

					<p class="f4">Yo so bhikkhave bhikkhu kāye vīta-rāgo hoti vigata-c-chando vigata-pemo vigata-pipāso vigata-pariḷāho vigata-taṇho,||<br />
					tassa cittaɱ namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ dutiyo cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4">20. Puna ca paraɱ bhikkhave bhikkhu rūpe vīta-rāgo hoti vigata-c-chando vigata-pemo vigata-pipāso vigata-pariḷāho vigata-taṇho.|| ||</p>

					<p class="f4">Yo so bhikkhave bhikkhu rūpe vīta-rāgo hoti vigata-c-chando vigata-pemo vigata-pipāso vigata-pariḷāho vigata-pariḷāho vigata-taṇho,||<br />
					tassa cittaɱ namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ tatiyo cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4">21. Puna ca paraɱ bhikkhave bhikkhu na yāva-datthaɱ  udarāvadehakaɱ bhuñjitvā seyya-sukhaɱ phassa-sukhaɱ middha-sukhaɱ anuyutto viharati.|| ||</p>

					<p class="f4">Yo so bhikkhave bhikkhu na yāva-datthaɱ  udarāvadehakaɱ bhuñjitvā seyya-sukhaɱ phassa-sukhaɱ middha-sukhaɱ anuyutto viharati,||<br />
					tassa cittaɱ namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ catuttho cetaso vinibandho susamucchinno hoti.|| ||</p>

					<p class="ctr c">&#9632;</p>

					<p class="f4">22. Puna ca paraɱ bhikkhave bhikkhu na aññataraɱ deva-nikāyaɱ paṇidhāya Brahma-cariyaɱ carati:|| ||</p>

					<p class="f4">"Imināhaɱ sīlena vā vatena vā tapena vā brahma-cariyena vā devo vā bhavissāmi, deva-ñ-ñataro vā" ti.|| ||</p>

					<p class="f4">Yo so bhikkhave bhikkhu na aññataraɱ deva-nikāyaɱ paṇidhāya Brahma-cariyaɱ carati:||<br />
					'Imināhaɱ sīlena vā vatena vā tapena vā brahma-cariyena vā devo vā bhavissāmi deva-ñ-ñataro vā' ti,||<br />
					tassa cittaɱ namati ātappāya anuyogāya sāta-c-cāya padhānāya.|| ||</p>

					<p class="f4">Yassa cittaɱ namati ātappāya anuyogāya sāta-c-cāya padhānāya,||<br />
					evam assāyaɱ pañcamo cetaso vinibandho susamucchinno hoti.|| ||</p>

					<p class="f4">Imassa pañca cetaso vinibandhā susamucichinnā honti.|| ||</p>

					<p class="ctr c">&#9632;</p>

					<p class="f4">23. Yassa kassaci bhikkhave bhikkhussa vā bhikkhuniyā vā ime pañcaceto-khilā pahīnā||<br />
					ime pañca cetaso vinibandhā <a id="pg21"><span class="f2 g"><b>[21]</b></span></a> susamucichinnā tassa yā ratti vā divaso vā āga-c-chati vuddhi yeva pāṭikaŋkhā kusalesu dhammesu no parihāni.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, juṇhapakkhe candassa yā ratti vā divaso vā āga-c-chati,||<br />
					vaḍḍhat'eva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena,||<br />
					evam eva kho bhikkhave yassa kassaci bhikkhussa vā bhikkhuniyā vā ime pañca ceto-khilā pahīnā||<br />
					ime pañca cetaso vinibandhā susamucchinno,||<br />
					tassa yā ratti vā divaso vā āga-c-chati,||<br />
					vuddhi yeva pāṭikaŋkhā kusalesu dhammesu no parihānī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>