<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 86. Maha Kassapa deals with the case of a bhikkhu who, due to confusion of mind created by great learning, thinks he has attained Arahantship. He is questioned by one skilled in the jhanas and able to read the state of and habits of the hearts of others. Possessing any of ten characteristics he will come to an impass and ruin when questioned. But if one abandons all these ten characteristics he may come to increase, growth and maturity in this dhamma-discipline." />
<title>AN 10 86: Adhimāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					IX: Thera-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p86">Sutta 86</a></h4>

					<h1>Adhimāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg161"><span class="f2 g"><b>[161]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.086.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā-Kassapo Rājagahe viharati Veḷuvane Kalandakanivāpe.|| ||</p>

					<p class="f4">Tatra kho āyasmā <a id="pg162"><span class="f2 g"><b>[162]</b></span></a> Mahā-Kassapo bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Mahā-Kassapassa paccassosuṃ.|| ||</p>

					<p class="f4">Āyasmā Mahā-Kassapo etad avoca:|| ||</p>

					<p class="f4">"Idh'āvuso bhikkhu aññaṃ vyākaroti|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					"nāparaṃ itthattāyā" ti pajānāmī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaṃ Tathāgato vā Tathāgata-sāvako vā jhāyī samāpatti-kusalo para-citta-kusalo para-citta-pariyāya-kusalo samanuyuñjati samanugāhati samanubhāsati.|| ||</p>

					<p class="ctr c">&#9632;</p>

					<p class="f4">So Tathāgatena vā||<br />
					Tathāgata-sāvakena vā||<br />
					jhāyinā samāpatti-kusalena||<br />
					para-citta-kusalena||<br />
					para-citta-pariyāya-kusalena||<br />
					samanuyuñjiyamāno||<br />
					samanugāhiyamāno||<br />
					samanubhāsiyamāno||<br />
					irīṇaṃ āpajjati,||<br />
					vijinaṃ āpajjati,||<br />
					anayaṃ āpajjati,||<br />
					vyasanaṃ āpajjati,||<br />
					anaya-vyasanaṃ āpajjati.|| ||</p>

					<p class="ctr c">&#9632;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca mana-sikaroti,|| ||</p>

					<p class="f4">'Kiṃ nu kho ayam āyasmā aññaṃ vyākaroti:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					'nāparaṃ itthattāyā' ti pajānāmī"' ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca pajānāti.|| ||</p>

					<p class="f4">Adhimāniko kho ayam āyasmā adhimāna-sacco appatte pattasaññī akate katasaññī anadhigate adhigata-saññī adhimānena aññaṃ vyākarot:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					'nāparaṃ itthattāyā' ti pajānāmī" ti.|| ||</p>

					<p class="ctr c">&#9632;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca mana-sikaroti|| ||</p>

					<p class="f4">'Kin nu kho ayam āyasmā nissāya adhimāniko adhimāna-sacco appatte pattasaññī akate katasaññī anadhigate adhigata-saññī adhimānena aññaṃ vyākaroti:|| ||</p>

					<p class="f4">"Khīṇā <a id="pg163"><span class="f2 g"><b>[163]</b></span></a> jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					'nāparaṃ itthattāyā' ti pajānāmī" ti.|| ||</p>

					<p class="ctr c">&#9632;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca pajānāti.|| ||</p>

					<p class="f4">Bahu-s-suto kho pana ayam āyasmā||<br />
					suta-dharo suta-sannicayo,||<br />
					ye te dhammā ādi-kalyāṇā,||<br />
					majjhe-kalyāṇā,||<br />
					pariyosāna-kalyāṇā||<br />
					sātthaṃ savyañ janaṃ kevala-paripuṇṇaṃ||<br />
					parisuddhaṃ Brahma-cariyaṃ abhivadanti.|| ||</p>

					<p class="f4">Tathārūpāssa dhammā bahu-s-sutā honti||<br />
					dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Tasmā ayam āyasmā adhimāniko adhimāna-sacco appatte pattasaññī akate katasaññī anadhigate adhigata-saññī adhimānena aññaṃ vyākaroti:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					'nāparaṃ itthattāyā' ti pajānāmī" ti.|| ||</p>

					<p class="ctr c">&#9632;</p>

					<p class="f4">Tam enaṃ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaṃ cetasā ceto paricca pajānāti,||<br />
					abhijjhālū kho pana ayam āyasmā||<br />
					abhijjhā-pariyuṭṭhitena cetasā bahulaṃ viharati,||<br />
					abhijjhā-pariyuṭṭhānaṃ kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Vyāpanno kho pana ayam āyasmā||<br />
					vyāpāda-pariyuṭṭhitena cetasā bahulraṃ viharati,||<br />
					vyāpāda-pariyuṭṭhānaṃ kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Thīna-middho kho pana ayam āyasmā||<br />
					thīna-middha-pariyuṭṭhitena cetasā bahulaṃ viharati,||<br />
					thīna-middha-pariyuṭṭhānaṃ kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Uddhato kho pana ayam āyasmā||<br />
					uddhacca-pariyuṭṭhitena cetasā bahulaṃ viharati,||<br />
					uddhacca-pariyuṭṭhānaṃ kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Vici-kiccho kho pana ayam āyasmā||<br />
					vicikicchā-pariyuṭṭhitena cetasā bahulaṃ viharati,||<br />
					vicikicchā-pariyuṭṭhānaṃ kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Kammārāmo kho pana ayam āyasmā||<br />
					kamma-rato kamm'ārāmataṃ anuyutto||<br />
					<a id="pg164"><span class="f2 g"><b>[164]</b></span></a> kamm-ā-rāmatā kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Bhassārāmo kho pana ayam āyasmā||<br />
					bhassa-rato bhass-ā-rāmataṃ anuyutto,||<br />
					bhass-ā-rāmatā kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Niddārāmo kho pana ayam āyasmā||<br />
					niddā-rato nidd-ā-rāmataṃ anuyutto||<br />
					nidd-ā-rāmatā kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Saṇgaṇikārāmo kho pana ayam āyasmā||<br />
					saṇgaṇ'ikarato saṇgaṇ'ik-ā-rāmataṃ anuyutto,||<br />
					saṇgaṇ'ik-ā-rāmatā kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">Muṭṭha-s-sati kho pana ayam āyasmā||<br />
					uttariṃ karaṇīye oramatta-kena visesādhi-gamena antarā-vosānaṃ āpanno||<br />
					antarā-vosāna-gamanaṃ kho pana||<br />
					Tathāgata-p-pavedite Dhamma-Vinaye parihānam etaṃ.|| ||</p>

					<p class="ctr c">&#9632;</p>

					<p class="f4">So vat'āvuso bhikkhu ime dasa-dhamme a-p-pahāya imasmiṃ Dhamma-Vinaye vuḍḍhiṃ virūḷhiṃ vepullaṃ āpajjissatī ti n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">So vat'āvuso bhikkhu ime dasa-dhamme pahāya imasmiṃ Dhamma-Vinaye vuḍḍhiṃ virūḷhiṃ vepullaṃ āpajjissatī ti ṭhāname taṃ vijjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>