<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 86. Maha Kassapa deals with the case of a bhikkhu who, due to confusion of mind created by great learning, thinks he has attained arahantship. He is questioned by one skilled in the jhanas and able to read the state of and habits of the hearts of others. Possessing any of ten characteristics he will come to an impass and ruin when questioned. But if one abandons all these ten characteristics he may come to increase, growth and maturity in this dhamma-discipline." />
<title>AN 10 86: Adhimāna Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					IX: Thera-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p86">Sutta 86</a></h4>

					<h1>Adhimāna Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg161"><span class="f2 g"><b>[161]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.086.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā-Kassapo Rājagahe viharati Veḷuvane Kalandakanivāpe.|| ||</p>

					<p class="f4">Tatra kho āyasmā <a id="pg162"><span class="f2 g"><b>[162]</b></span></a> Mahā-Kassapo bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Mahā-Kassapassa paccassosuɱ.|| ||</p>

					<p class="f4">Āyasmā Mahā-Kassapo etad avoca:|| ||</p>

					<p class="f4">"Idh'āvuso bhikkhu aññaɱ vyākaroti|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					"nāparaɱ itthattāyā" ti pajānāmī' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaɱ Tathāgato vā Tathāgata-sāvako vā jhāyī samāpatti-kusalo para-citta-kusalo para-citta-pariyāya-kusalo sam'anuyuñjati sam'anugāhati sam'anubhāsati.|| ||</p>

					<p class="ctr c">&#9632;</p>

					<p class="f4">So Tathāgatena vā||<br />
					Tathāgata-sāvakena vā||<br />
					jhāyinā samāpatti-kusalena||<br />
					para-citta-kusalena||<br />
					para-citta-pariyāya-kusalena||<br />
					sam'anuyuñjiyamāno||<br />
					samanugāhiyamāno||<br />
					sam'anubhāsiyamāno||<br />
					irīṇaɱ āpajjati,||<br />
					vijinaɱ āpajjati,||<br />
					anayaɱ āpajjati,||<br />
					vyasanaɱ āpajjati,||<br />
					anaya-vyasanaɱ āpajjati.|| ||</p>

					<p class="ctr c">&#9632;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca mana-sikaroti,|| ||</p>

					<p class="f4">'Kiɱ nu kho ayam āyasmā aññaɱ vyākaroti:|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					'nāparaɱ itthattāyā' ti pajānāmī"' ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca pajānāti.|| ||</p>

					<p class="f4">Adhimāniko kho ayam āyasmā adhimāna-sacco appatte pattasaññī akate katasaññī anadhigate adhigata-saññī adhimānena aññaɱ vyākarot:|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					'nāparaɱ itthattāyā' ti pajānāmī" ti.|| ||</p>

					<p class="ctr c">&#9632;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca mana-sikaroti|| ||</p>

					<p class="f4">'Kin nu kho ayam āyasmā nissāya adhimāniko adhimāna-sacco appatte pattasaññī akate katasaññī anadhigate adhigata-saññī adhimānena aññaɱ vyākaroti:|| ||</p>

					<p class="f4">"Khīṇā <a id="pg163"><span class="f2 g"><b>[163]</b></span></a> jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					'nāparaɱ itthattāyā' ti pajānāmī" ti.|| ||</p>

					<p class="ctr c">&#9632;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca pajānāti.|| ||</p>

					<p class="f4">Bahu-s-suto kho pana ayam āyasmā||<br />
					suta-dharo suta-sanni-cayo,||<br />
					ye te dhammā ādi-kalyāṇā,||<br />
					majjhe-kalyāṇā,||<br />
					pariyosāna-kalyāṇā||<br />
					sātthaɱ savyañ janaɱ kevala-paripuṇṇaɱ||<br />
					parisuddhaɱ Brahma-cariyaɱ abhivadanti.|| ||</p>

					<p class="f4">Tathārūpāssa dhammā bahu-s-sutā honti||<br />
					dhatā vacasā paricitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Tasmā ayam āyasmā adhimāniko adhimāna-sacco appatte pattasaññī akate katasaññī anadhigate adhigata-saññī adhimānena aññaɱ vyākaroti:|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					'nāparaɱ itthattāyā' ti pajānāmī" ti.|| ||</p>

					<p class="ctr c">&#9632;</p>

					<p class="f4">Tam enaɱ Tathāgato vā||<br />
					Tathāgata-sāvako vā||<br />
					jhāyī samāpatti-kusalo||<br />
					para-citta-kusalo||<br />
					para-citta-pariyāya-kusalo||<br />
					evaɱ cetasā ceto paricca pajānāti,||<br />
					abhijjhālū kho pana ayam āyasmā||<br />
					abhijjhā-pariyuṭṭhitena cetasā bahulaɱ viharati,||<br />
					abhijjhā-pariyuṭṭhānaɱ kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Vyāpanno kho pana ayam āyasmā||<br />
					vyāpāda-pariyuṭṭhitena cetasā bahulraɱ viharati,||<br />
					vyāpāda-pariyuṭṭhānaɱ kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Thīna-middho kho pana ayam āyasmā||<br />
					thīna-middha-pariyuṭṭhitena cetasā bahulaɱ viharati,||<br />
					thīna-middha-pariyuṭṭhānaɱ kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Uddhato kho pana ayam āyasmā||<br />
					uddhacca-pariyuṭṭhitena cetasā bahulaɱ viharati,||<br />
					uddhacca-pariyuṭṭhānaɱ kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Vici-kiccho kho pana ayam āyasmā||<br />
					vicikicchā-pariyuṭṭhitena cetasā bahulaɱ viharati,||<br />
					vicikicchā-pariyuṭṭhānaɱ kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Kammārāmo kho pana ayam āyasmā||<br />
					kamma-rato kamm'ārāmataɱ anuyutto||<br />
					<a id="pg164"><span class="f2 g"><b>[164]</b></span></a> kamm-ā-rāmatā kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Bhassārāmo kho pana ayam āyasmā||<br />
					bhassa-rato bhass-ā-rāmataɱ anuyutto,||<br />
					bhass-ā-rāmatā kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Niddārāmo kho pana ayam āyasmā||<br />
					niddā-rato nidd-ā-rāmataɱ anuyutto||<br />
					nidd-ā-rāmatā kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Saŋgaṇikārāmo kho pana ayam āyasmā||<br />
					sangaṇ'ikarato sangaṇ'ik-ā-rāmataɱ anuyutto,||<br />
					sangaṇ'ik-ā-rāmatā kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">Muṭṭha-s-sati kho pana ayam āyasmā||<br />
					uttariɱ karaṇīye oramatta-kena visesādhi-gamena antarā-vosānaɱ āpanno||<br />
					antarā-vosāna-gamanaɱ kho pana||<br />
					Tathāgata-p-pavedite Dhamma-Vinaye parihānam etaɱ.|| ||</p>

					<p class="ctr c">&#9632;</p>

					<p class="f4">So vatāvuso bhikkhu ime dasa-dhamme a-p-pahāya imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī ti n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">So vatāvuso bhikkhu ime dasa-dhamme pahāya imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatī ti ṭhāname taɱ vijjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>