<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 58. The Buddha teaches ten important ideas by posing them as questions that might be asked of Buddhists by outsiders." />
<title>AN 10 58: Mula Sutta</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VI. Sa-Citta Vagga</h4>

					<h4 class="ctr c"><a href="../../../../backmatter/indexes/sutta/an/idx_10_dasakanipata.htm#p58">Sutta 58</a></h4>

					<h1>Mūlaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg106"><span class="f2 g"><b>[106]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.058.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.058.than.ati.htm#p1">than</a>][<a href="../../../../dhamma-vinaya/bd/an/10_tens/an10.058.olds.bd.htm#p1">olds</a>][<a href="../../../../dhamma-vinaya/wp/an/10_tens/an10.058.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Sace bhikkhave añña-titthiyā paribbājakā evaɱ puccheyyuɱ:</p>

					<p class="f4 in2">'Kiɱ-mūlaka āavuso sabbe dhammā,||</p>

					<p class="ctr c">&#9632;</p>

					<p class="f4">kiɱ-sambhavā sabbe dhammā,||</p>

					<p class="ctr c">&#9632;</p>

					<p class="f4">kiɱ-samudayā sabbe dhammā,||</p>

					<p class="ctr c">&#9632;</p>

					<p class="f4">kiɱ-sam-osaraṇā sabbe dhammā,||</p>

					<p class="ctr c">&#9632;</p>

					<p class="f4">kiɱ-pamukhā sabbe dhammā,||</p>

					<p class="ctr c">&#9632;</p>

					<p class="f4">kiɱ-ādhipateyyā sabbe dhammā,||</p>

					<p class="ctr c">&#9632;</p>

					<p class="f4">kiɱ-uttarā sabbe dhammā,||</p>

					<p class="ctr c">&#9632;</p>

					<p class="f4">kiɱ-sārā sabbe dhammā,||</p>

					<p class="ctr c">&#9632;</p>

					<p class="f4">kiɱ-ogadhā sabbe dhammā,||</p>

					<p class="ctr c">&#9632;</p>

					<p class="f4">kiɱ-pariyosānā sabbe dhammā' ti.</p>

					<p class="ctr c">&#9632;</p>

					<p class="f4">Evaɱ puṭṭhā tumhe bhikkhave tesaɱ añña-titthiyānaɱ paribbājakānaɱ kinti vyākareyyāthā" ti?</p>

					<p class="f4">"Bhagavaɱ-mūlakā no bhante dhammā Bhagavaɱ-nettikā Bhagavaɱ-paṭisaraṇā.|| ||</p>
					
					<p class="f4">Sādhu vata bhante Bhagavantaɱ yeva paṭibhātu etassa bhāsitassa attho,||<br />
					Bhagavato sutvā bhikkhū dhāressantī" ti.</p>

					<p class="ctr c">&#9632;</p>

					<p class="f4">"Tena hi bhikkhave suṇātha sādhukaɱ manasi-karotha, bhāsissāmī" ti.</p>

					<p class="f4">"Evaɱ bhante" ti kho te bhikkhū Bhagavato paccassosuɱ.</p>

					<p class="f4">Bhagavā etad avoca: —</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">2. "Sace bhikkhave añña-titthiyā paribbājakā evaɱ puccheyyuɱ:</p>

					<p class="f4">'Kiɱ-mūlaka āavuso sabbe dhammā,||</p>

					<p class="ctr c">&#9702;</p>

					<p class="f4">kiɱ-sambhavā sabbe dhammā,||</p>

					<p class="ctr c">&#9702;</p>

					<p class="f4">kiɱ-samudayā sabbe dhammā,||</p>

					<p class="ctr c">&#9702;</p>

					<p class="f4">kiɱ-sam-osaraṇā <a id="pg107"><span class="f2 g"><b>[107]</b></span></a> sabbe dhammā,||</p>

					<p class="ctr c">&#9702;</p>

					<p class="f4">kiɱ-pamukhā sabbe dhammā,||</p>

					<p class="ctr c">&#9702;</p>

					<p class="f4">kiɱ-ādhipateyyā sabbe dhammā,||</p>

					<p class="ctr c">&#9702;</p>

					<p class="f4">kiɱ-uttarā sabbe dhammā,||</p>

					<p class="ctr c">&#9702;</p>

					<p class="f4">kiɱ-sārā sabbe dhammā,||</p>

					<p class="ctr c">&#9702;</p>

					<p class="f4">kiɱ-ogadhā sabbe dhammā,||</p>

					<p class="ctr c">&#9702;</p>

					<p class="f4">kiɱ-pariyosānā sabbe dhammā' ti.</p>

					<p class="ctr c">&#9632;</p>

					<p class="f4">'Chanda-mūlakā āavuso sabbe dhammā,||</p>

					<p class="ctr c">&#9702;</p>

					<p class="f4">mana-sikāra-sambhavā sabbe dhammā,||</p>

					<p class="ctr c">&#9702;</p>

					<p class="f4">phassa-samudayā sabbe dhammā,||</p>

					<p class="ctr c">&#9702;</p>

					<p class="f4">vedanā sam-osaraṇā sabbe dhammā,||</p>

					<p class="ctr c">&#9702;</p>

					<p class="f4">samādhi-pāmukhā sabbe dhammā,||</p>

					<p class="ctr c">&#9702;</p>

					<p class="f4">sat-ā-dhipateyyā sabbe dhammā,||</p>

					<p class="ctr c">&#9702;</p>

					<p class="f4">paññuttarā sabbe dhammā,||</p>

					<p class="ctr c">&#9702;</p>

					<p class="f4">vimutti-sārā sabbe dhammā,||</p>

					<p class="ctr c">&#9702;</p>

					<p class="f4">amato-gadhā sabbe dhammā,||</p>

					<p class="ctr c">&#9702;</p>

					<p class="f4">Nibbāna-pariyosānā sabbe dhammā' ti.</p>

					<p class="f4">Evaɱ puṭṭhā tumhe bhikkhave tesaɱ añña-titthiyānaɱ paribbājakānaɱ evaɱ vyākareyyāthā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>