<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 21. A list of the ten powers of the Buddha that qualify him to set rolling the Wheel of Dhamma." />
<title>AN 10 21: Sīha-Nāda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					III. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p21">Sutta 21</a></h4>

					<h1>Sīha-Nāda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg32"><span class="f2 g"><b>[32]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.021.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.021.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Sīho bhikkhave miga-rājā sāyaṇha-samayaɱ āsayā ni-k-khamati.|| ||</p>

					<p class="f4">Āsayā ni-k-khamitvā vijambhati,||<br />
					vijambhitvā samantā catu-d-disā <a id="pg33"><span class="f2 g"><b>[33]</b></span></a> anuviloket vāti-k-khattum sīha-nādaɱ nadati, ti-k-khattuɱ naditvā gocarāya pakkamati.|| ||</p>

					<p class="f4">Taɱ kissa hetu?|| ||</p>

					<p class="f4">'Māhaɱ khuddake pāṇe visama-gate saṅghātaɱ āpādesin' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">'Sīho' ti kho bhikkhave Tathāgatass'etaɱ adhivacanaɱ arahato Sammā Sambuddha.|| ||</p>

					<p class="f4">Yaɱ kho bhikkhave Tathāgato parisāya dhammaɱ deseti,||<br />
					idam assa hoti sīha-nādasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Dasa imāni bhikkhave Tathāgatassa Tathāgata-balāni,||<br />
					yehi balehi samannāgato Tathāgato,||<br />
					āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahama-cakkaɱ pavatteti.|| ||</p>

					<p class="f4">Katamāni dasa?|| ||</p>

					<p class="ctr c">&#9632;</p>

					<p class="f4">3. Idha, bhikkhave, Tathāgato ṭhānañ ca,||<br />
					ṭhānato aṭṭhānañ ca,||<br />
					aṭṭhānato,||<br />
					yathā-bhūtaɱ pajanāti.|| ||</p>

					<p class="f4">Yam pi bhikkhave Tathāgato ṭhānañ ca,||<br />
					ṭhānato aṭṭhānañ ca,||<br />
					aṭṭhānato,||<br />
					yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">4. Puna ca paraɱ bhikkhave Tathāgato atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ,||<br />
					yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato atītān-ā-gata-pacc'uppannānaɱ kamma-samā-dānānaɱ ṭhānaso hetuso vipākaɱ,||<br />
					yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">5. Puna ca paraɱ bhikkhave Tathāgato sabbattha-gāminī-paṭipadaɱ,||<br />
					yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato sabbattha-gāminī-paṭipadaɱ,||<br />
					yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">6. Puna ca paraɱ bhikkhave Tathāgato aneka-dhātu- <a id="pg34"><span class="f2 g"><b>[34]</b></span></a> nānā-dhātu-lokaɱ,||<br />
					yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato aneka-dhātu nānā-dhātu lokaɱ,||<br />
					yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">7. Puna ca paraɱ bhikkhave Tathāgato sattāṇaɱ nān-ā-dhimutti-kataɱ,||<br />
					yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato sattāṇaɱ nān-ā-dhimutti-kataɱ,||<br />
					yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">8. Puna ca paraɱ bhikkhave Tathāgato para-sattātaɱ para-puggalānaɱ indriya-paro-pariyattaɱ,||<br />
					yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato para-sattāṇaɱ para-puggalānaɱ indriya-paro-pariyattaɱ,||<br />
					yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">9. Puna ca paraɱ bhikkhave Tathāgato jhāna-vimokkha-samādhi-sampattīnaɱ saṅkilesaɱ vodānaɱ vuṭṭhānaɱ,||<br />
					yathā-bhūtaɱ pajānāti.|| ||</p>

					<p class="f4">Yam pi bhikkhave Tathāgato jhāna-vimokkha-samādhi-samāpattīnaɱ saṅkilesaɱ vodānaɱ vuṭṭhānaɱ,||<br />
					yathā-bhūtaɱ pajānāti,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">10. Puna ca paraɱ bhikkhave Tathāgato aneka-vihitaɱ pubbe-nivāsaɱ anussarati,||<br />
					seyyath'idaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jītiyo cattārisam <a id="pg35"><span class="f2 g"><b>[35]</b></span></a> pi jītiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe,||<br />
					amutrāsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha paṭisaɱvedī||<br />
					evam-āyu-pariyanto.|| ||</p>

					<p class="f4">'So tato cuto amutra upapādiɱ,||<br />
					tatrāpāsim evaɱ-nāmo,||<br />
					evaɱ-gotto,||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha paṭisaɱvedī||<br />
					evam-āyu-pariyanto.|| ||</p>

					<p class="f4">So tato cuto idh'upapanno' ti.|| ||</p>

					<p class="f4">Iti sākāram sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Yam pi bhikkhave aneka-vihitaɱ pubbe-nivāsaɱ anussarati,||<br />
					seyyath'idaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jītiyo cattārisam pi jītiyo,||<br />
					paññāsam pi jātiyo,||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe,||<br />
					amutrāsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha paṭisaɱvedī||<br />
					evam-āyu-pariyanto.|| ||</p>

					<p class="f4">'So tato cuto amutra upapādiɱ,||<br />
					tatrāpāsim evaɱ-nāmo,||<br />
					evaɱ-gotto,||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha paṭisaɱvedī||<br />
					evam-āyu-pariyanto.|| ||</p>

					<p class="f4">So tato cuto idh'upapanno' ti.|| ||</p>

					<p class="f4">Iti sākāram sa-uddesaɱ aneka-vihitaɱ pubbe-nivāsaɱ anussarati,||<br />
					idam pi bhikkhave Tathāgatassa Tathāgata-balaɱ hoti,||<br />
					yaɱ balaɱ āgamma Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">11. Puna ca paraɱ bhikkhave Tathāgato dibbena cakkhunā visuddhena atikkanta-mānusakena||<br />
					satte passati cavamāne upapajjamāne hīne paṇīte||<br />
					suvaṇṇe dubbaṇṇe||<br />
					sugate duggate||<br />
					yathā-kamm'ūpage satte pajānāti:|| ||</p>

					<p class="f4">'Ime vata bhonto sattā kāya-du-c-caritena samannāgatā,||<br />
					vacī du-c-caritena samannāgatā,||<br />
					mano du-c-caritena samannāgatā||<br />
					āriyānaɱ upavādakā,||<br />
					micchā-diṭṭhikā micchā-diṭṭhi-kamma samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					Ariyānaɱ anupavādakā||<br />
					sammā-diṭṭhikā sammā-diṭṭhi-kamma-samādānā||<br />
					te kāyassa bhedā param maraṇā||<br />
					sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta mānusakena satte passati cavamāne uppajjamāne hīne paṇite||<br />
					suvaṇṇe dubbaṇṇe||<br />
					sugate duggate||<br />
					yathā-kamm'ūpage satte pajānāti.|| ||</p>

					<p class="f4"><a id="pg36"><span class="f2 g"><b>[36]</b></span></a> Yam pi bhikkhave Tathāgato dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte||<br />
					suvaṇṇe dubbaṇṇe||<br />
					sugate duggate||<br />
					yathā-kamm'ūpage satte pajānāti:|| ||</p>

					<p class="f4">'Ime vata bhonto sattā kāya-du-c-caritena samannāgatā,||<br />
					vacī du-c-caritena samannāgatā,||<br />
					mano du-c-caritena samannāgatā||<br />
					āriyānaɱ upavādakā,||<br />
					micchā-diṭṭhikā micchā-diṭṭhi-kamma samādānā,||<br />
					te kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					Ariyānaɱ anupavādakā||<br />
					sammā-diṭṭhikā sammā-diṭṭhi-kamma-samādānā||<br />
					te kāyassa bhedā param maraṇā||<br />
					sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta mānusakena satte passati cavamāne uppajjamāne hīne paṇite||<br />
					suvaṇṇe dubbaṇṇe||<br />
					sugate duggate||<br />
					yathā-kamm'ūpage satte pajānāti,||<br />
					idam pi bhikkhave Tathāgatassa Tathāgata-balaɱ hoti||<br />
					yaɱ balaɱ āgamma Tathāgato āsahaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="ctr c">&#9632;</p>

					<p class="f4">12. Puna ca paraɱ bhikkhave Tathāgato āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Yam pi bhikkhave Tathāgato āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati,||<br />
					idam pi bhikkhave Tathāgatassa Tathāgata-balaɱ hoti||<br />
					yaɱ balaɱ āgamma Tathāgato āsahaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavatteti.|| ||</p>

					<p class="f4">Imāni kho bhikkhave dasa Tathāgatassa Tathāgata-balāni, yehi balehi samannāgato Tathāgato āsabhaɱ ṭhānaɱ paṭijānāti,||<br />
					parisāsu sīha-nādaɱ nadati,||<br />
					brahma-cakkaɱ pavattetī" ti.|| ||</p>

					<p class="ctr">Sīha-Nāda Suttaɱ Paṭhamaɱ</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>