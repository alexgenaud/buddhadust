<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 107. Taking his inspiration from a bone-washing ancestor-worship ritual the Buddha speaks of his teaching as a washing of a different sort, one leading to Nibbāna." />
<title>AN 10 107: Dhovana Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XI: Samaṇa-Saññā-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p107">Sutta 107</a></h4>

					<h1>Dhovana Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg216"><span class="f2 g"><b>[216]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.107.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Atthi bhikkhave dakkhiṇesu jana-padesu dhopanaṃ nāma tattha hoti annam pi||<br />
					pānam pi||<br />
					khajjam pi||<br />
					bhojjam pi||<br />
					leyyam pi||<br />
					peyyam pi||<br />
					naccam pi||<br />
					gitam pi||<br />
					vāditam pi.|| ||</p>

					<p class="ctr c">&#9632;</p>

					<p class="f4">Atth'etaṃ bhikkhave dhopanaṃ,||<br />
					n'etaṃ n'atthiti vadāmi.|| ||</p>

					<p class="f4">Tañ ca kho etaṃ bhikkhave dhopanaṃ hīnaṃ gammaṃ pothujjanikaṃ anariyaṃ anattha saṃhitaṃ,||<br />
					na nibbidāya||<br />
					na virāgāya||<br />
					na nirodhāya||<br />
					na upasamayā||<br />
					na abhiññāya||<br />
					na sambodhāya||<br />
					na Nibbānāya saṃvaṭṭa ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Ahañ ca kho bhikkhave ariyaṃ dhopanaṃ desissāmī.|| ||</p>

					<p class="f4">Yaṃ dhopanaṃ ekanta-nibbidāya virāgāya nirodhāya upasamāya abhiññāya sambodhāya Nibbānāya saṃvaṭṭati.|| ||</p>

					<p class="f4">Yaṃ dhopanaṃ āgamma jāti-dhammā sattā jātiyā parimuccanti,||<br />
					jarā-dhammā sattā jarāya parimuccanti,||<br />
					maraṇa-dhammā sattā maraṇena parimuccanti,||<br />
					soka-parideva-dukkha-domanass'upāyāsadhammā sattā soka-parideva-dukkha-domanass'upāyāsehi parimuccanti.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="ctr c">&#9632;</p>

					<p class="f4">"Evaṃ bhante" ti kho te bhikkhu Bhagavato paccassosuṃ||<br />
					Bhagavā etad avoca:|| ||</p>

					<p class="ctr c">&#9632;</p>

					<p class="f4">3. Katamañ ca taṃ bhikkhave ariyaṃ dhopanaṃ yaṃ dhopanaṃ ekanta nibbidāya virāgāya nirodhāya upasamāya <a id="pg217"><span class="f2 g"><b>[217]</b></span></a> abhiññāya sambodhāya Nibbānāya saṃvaṭṭati,||<br />
					yaṃ dhopanaṃ āgamma jāti-dhammā sattā jātiyā parimuccanti,||<br />
					jarā-dhammā sattā jarāya parimuccanti,||<br />
					maraṇa-dhammā sattā maraṇena parimuccanti,||<br />
					soka-parideva-dukkha-domanass'upāyāsadhammā sattā soka-parideva dukkha-domanass'upāyāsehi parimuccanti?|| ||</p>

					<p class="ctr c">&#9632;</p>

					<p class="f4">Sammā-diṭṭhikassa bhikkhave micchā-diṭṭhi niddhotā hoti,||<br />
					ye ca micchā diṭṭhi-paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-diṭṭhi-paccayā ca aneke kusalā dhammā bhavanā pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā-saṇkappassa bhikkhave micchā-saṇkappo niddhoto hoti,||<br />
					ye ca micchā-saṇkappa-paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-saṇkappa-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā-vācassa bhikkhave micchā-vācā niddhotā hoti,||<br />
					ye ca sammā-vācā paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-vācā-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā-kammantassa bhikkhave micchā-kammanto niddhoto hoti,||<br />
					ye ca micchā-kammantapa ccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-kammanta-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā ājīvassa bhikkhave micchā ājīvo niddhoto hoti,||<br />
					ye ca micchā ājīva-paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā ājīva-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā vāyāmassa bhikkhave micchā-vāyāmo niddhoto hoti,||<br />
					ye ca micchā-vāyāma paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-vāyāma paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā-satissa bhikkhave micchā-sati niddhotā hoti,||<br />
					ye ca micchā-sati-paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-sati-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā-samādhissa bhikkhave micchā-samādhi niddhoto hoti,||<br />
					ye ca micchā-samādhi-paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-samādhi-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā-ñāṇassa bhikkhave micchā-ñāṇaṃ niddhotaṃ hoti,||<br />
					ye ca micchā-ñāṇa-paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-ñāṇa-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Sammā vimuttissa bhikkhave micchā-vimutti niddhotā hoti,||<br />
					ye ca micchā-vimutti paccayā aneke pāpakā akusalā dhammā sambhavanti,||<br />
					te c'assa niddhotā honti,||<br />
					sammā-vimutti-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="ctr c">&#9632;</p>

					<p class="f4">Idaṃ kho taṃ bhikkhave ariyaṃ dhopanaṃ,||<br />
					yaṃ dhopanaṃ ekanta nibbidāya virāgāya,||<br />
					nirodhāya,||<br />
					upasamāya abhiññāya sambodhāya Nibbānāya saṃvaṭṭati,||<br />
					yaṃ dhopanaṃ āgamma jāti-dhammā sattā jātiyā parimuccanti,||<br />
					jarā-dhammā sattā jarāya parimuccanti,||<br />
					maraṇa-dhammā sattā maraṇena parimuccanti,||<br />
					soka-parideva-dukkha-domanass'upāyāsadhammā sattā soka-parideva dukkha-domanassu pāyāsehi parimuccantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>