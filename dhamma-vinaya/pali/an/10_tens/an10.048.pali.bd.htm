<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 48. Ten things (dhammas) that should be kept in mind by a bhikkhu." />
<title>AN 10 48: Dasa-Dhamma Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					V. Akkosa Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p48">Sutta 48</a></h4>

					<h1>Dasa-Dhamma Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg87"><span class="f2 g"><b>[87]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.048.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.048.than.ati.htm#p1">than</a>][<a href="../../../../dhamma-vinaya/ati/an/10_tens/an10.048.piya.ati.htm#p1">piya</a>][<a href="../../../../dhamma-vinaya/bd/an/10_tens/an10.048.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Dasa yime bhikkhave dhammā||<br />
					pabba-jitena abhiṇhaṃ pacc'avekkhītabbā.|| ||</p>

					<p class="f4">Katame dasa?|| ||</p>

					<p class="f4">3. 'Vevaṇṇiyamhi ajjhūpagato' ti.|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">4. 'Parapaṭibaddhā me jīvikā' ti.|| ||</p>

					<p class="f4">Pabba- <a id="pg88"><span class="f2 g"><b>[88]</b></span></a> jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">5. 'Añño me ākappo karaṇīyo' ti.|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">6. 'Kacci nu kho me attā sīlato na upavadatī' ti?|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">7. 'Kacci nu kho maṃ anuvicca viññū sabrahma-cārī sīlato na upavadantī' ti?|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">8. 'Sabbehi me piyehi manāpehi nānābhāvo vinābhāvo' ti.|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">9. 'Kamma-s-sakho'mhi||<br />
					kamma-dāyādo||<br />
					kamma-yoni||<br />
					kamma-bandhu||<br />
					kamma-paṭisaraṇo,||<br />
					yaṃ kammaṃ karissāmi kalyāṇaṃ vā||<br />
					pāpakaṃ vā||<br />
					tassa dāyādo bhavissāmī' ti.|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">10. 'Kathaṃ bhūtassa me rattin-divā vītipatantī' ti?|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">11. 'Kacci nu kho'haṃ suññāgāre abhiramāmī' ti?|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="ctr c">&#9632;</p>

					<p class="f4">12. 'Atthi nu kho me uttari-manussa-dhammā alam-ariya-ñāṇa-dassana viseso adhigato,||<br />
					so'haṃ pacchime kāle sabrahma-cārīhi puṭṭho na maṅku bhavissāmī' ti?|| ||</p>

					<p class="f4">Pabba-jitena abhiṇhaṃ pacc'avekkhitabbaṃ.|| ||</p>

					<p class="f4">Ime kho bhikkhave dasa dhammā||<br />
					pabba-jitena abhiṇhaṃ pacc'avekkhitabbā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>