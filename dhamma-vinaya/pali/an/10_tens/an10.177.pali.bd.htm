<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 177. Brahmin Janussoni asks about the effacasy of offerings to the dead. He is given the criteria based on which such offerings are beneficial to the departed and also to the doner." />
<title>AN 10 177: Jāṇussoṇī Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XVII: Jāṇussoṇi-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p177">Sutta 177</a></h4>

					<h1>Jāṇussoṇī Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg269"><span class="f2 g"><b>[269]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.177.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.177.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho Jāṇussoṇī brāhmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi,||<br />
					eka-m-antaɱ nisinno kho Jāṇussoṇī brāhmaṇo Bhagavantaɱ etad avoca:|| ||</p>

					<p class="f4">"Mayam assu bho Gotama brāhmaṇā nāma dānāni dema saddhāni karoma:|| ||</p>

					<p class="f4">'Idaɱ dānaɱ petānaɱ ñātisā-lohitānaɱ upakappatu,||<br />
					idaɱ dānaɱ petā ñātisā-lohitā paribhuñjantu' ti.|| ||</p>

					<p class="f4">Kacci taɱ bho Gotama dānaɱ petānaɱ ñātisā-lohitānaɱ upakappati?|| ||</p>

					<p class="f4">Kacci te petā ñātisā-lohitā taɱ dānaɱ paribhuñjanti" ti?|| ||</p>

					<p class="ctr c">&#9632;</p>

					<p class="f4">"Ṭhāne kho brāhmaṇa upakappati,||<br />
					no aṭṭhāne" ti.|| ||</p>

					<p class="ctr c">&#9632;</p>

					<p class="f4">"Katamañ ca bho Gotama ṭhānaɱ?|| ||</p>

					<p class="f4">Katamaɱ aṭṭhānan" ti?|| ||</p>

					<p class="f4">"Idha brāhmaṇa ekacco pāṇāti-pātī hoti,||<br />
					adinn'ādāyī hoti||<br />
					kāmesu micchā-cārī hoti,||<br />
					musā-vādī hoti,||<br />
					pisunavāco hoti,||<br />
					pharusavāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so kāyassa bhedā paraɱ maraṇā Nirayaɱ uppajjati.|| ||</p>

					<p class="f4">Yo nerayikānaɱ sattānaɱ āhāro tena so tattha yāpeti,||<br />
					tena so tattha tiṭṭhati.|| ||</p>

					<p class="f4">Idam pi kho brāhmaṇa aṭṭhānaɱ yattha ṭhitassa taɱ dānaɱ na upakappati.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇāti-pātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunavāco hoti,||<br />
					pharusā-vāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti.|| ||</p>

					<p class="f4">So kāyassa bhedā param maraṇā tiracchāna-yoniɱ uppajjati.|| ||</p>

					<p class="f4">Yo tiracchāna-yonikānaɱ sattānaɱ āhāro tena so tattha yāpeti,||<br />
					tena so tattha tiṭṭhati.|| ||</p>

					<p class="f4">Idam pi kho brāhmaṇa aṭṭhānaɱ,||<br />
					yattha ṭhitassa taɱ dānaɱ na upakappati.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunāya <span class="f3 g">[270]</span> vācāya paṭivirato hoti,||<br />
					pharusāya vācāya paṭivirato hoti,||<br />
					samphappalāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">So kāyassa bhedā param maraṇā manussānaɱ saha-vyataɱ uppajjati.|| ||</p>

					<p class="f4">Yo manussānaɱ āhāro tena so tattha yāpeti,||<br />
					tena so tattha tiṭṭhati.|| ||</p>

					<p class="f4">Idam pi kho brāhmaṇa aṭṭhānaɱ,||<br />
					yattha ṭhitassa taɱ dānaɱ na upakappati.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunāya vācāya paṭivirato hoti,||<br />
					pharusāya vācāya paṭivirato hoti,||<br />
					samphappalāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">So kāyassa bhedā param maraṇā devānaɱ saha-vyataɱ uppajjati.|| ||</p>

					<p class="f4">Yo devānaɱ āhāro tena so tattha yāpeti,||<br />
					tena so tattha tiṭṭhati.|| ||</p>

					<p class="f4">Idam pi kho brāhmaṇa aṭṭhānaɱ,||<br />
					yattha ṭhitassa taɱ dānaɱ na upakappati.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇāti-pātī hoti,||<br />
					adinn'ādāyī hoti,||<br />
					kāmesu mcchācārī hoti,||<br />
					musā-vādī hoti,||<br />
					pisunavāco hoti,||<br />
					parusāvāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti.|| ||</p>

					<p class="f4">So kāyassa bhedā paraɱ maraṇā petti visayaɱ uppajjati.|| ||</p>

					<p class="f4">Yo pettivesayikānaɱ sattānaɱ āhāro,||<br />
					tena so tattha yāpeti.|| ||</p>

					<p class="f4">Tena so tattha tiṭṭhati.|| ||</p>

					<p class="f4">Yaɱ vā panassa anuppavecchanti mittā vā amaccā vā ñāti vā sālohitā vā,||<br />
					tena so tattha yāpeti.|| ||</p>

					<p class="f4">Tena so tattha tiṭṭhati.|| ||</p>

					<p class="f4">Idaɱ kho brāhmaṇa ṭhānaɱ,||<br />
					yattha ṭhitassa taɱ dānaɱ upakappatī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sace pana bho Gotama so peto ñātisālohito taɱ ṭhānaɱ anuppanno hoti,||<br />
					ko taɱ dānaɱ paribhuñjatī" ti?|| ||</p>

					<p class="f4">"Aññepissa brāhmaṇa petā ñāti sālohitā taɱ ṭhānaɱ anupapattā honti.|| ||</p>

					<p class="f4">Te taɱ dānaɱ paribhuñjantī" ti.|| ||</p>

					<p class="ctr c">&#9632;</p>

					<p class="f4">"Sace pana bho Gotama so c'eva peto ñātisālohito taɱ ṭhānaɱ anupapanno hoti,||<br />
					aññe pissa petā ñātisā-lohitā taɱ ṭhānaɱ anupapannā hontī.|| ||</p>

					<p class="f4">Ko taɱ dānaɱ paribhuñjatī" ti?|| ||</p>

					<p class="f4">"Aṭṭhānaɱ kho etaɱ brāhmaṇa,||<br />
					anavakāso yaɱ taɱ ṭhānaɱ vicittaɱ assa iminā dīghena addhunā yad idaɱ <span class="f3 g">[271]</span> petehi ñāti sālohitehi.|| ||</p>

					<p class="f4">Api ca brāhmaṇa dāyako pi anipphalo" ti.|| ||</p>

					<p class="ctr c">&#9632;</p>

					<p class="f4">"Aṭṭhāne pi bhavaɱ Gotamo parikappaɱ vadatī" ti?|| ||</p>

					<p class="f4">"Aṭṭhāne pi kho ahaɱ brāhmaṇa parikappaɱ vadāmi|| ||</p>

					<p class="f4">Idha brāhmaṇa ekacco pāṇāti-pātī hoti.|| ||</p>

					<p class="f4">Adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusavāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so dātā hoti,||<br />
					samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ,||<br />
					seyy-ā-vasa-thapadīpeyyaɱ.|| ||</p>

					<p class="f4">So kāyassa bhedā paraɱ maraṇā hatthinaɱ saha-vyataɱ uppajjati.|| ||</p>

					<p class="f4">So tattha lābhī hoti annassa pānassa mālā nānālaŋkārassa.|| ||</p>

					<p class="f4">Yaɱ kho brahmaṇa idha pāṇāti-pātī,||<br />
					adinn'ādāyī,||<br />
					kāmesu micchā-cārī,||<br />
					musā-vādī,||<br />
					pisunavāco,||<br />
					pharusavāco,||<br />
					samphappalāpī,||<br />
					abhijjhālū,||<br />
					vyāpanna-citto,||<br />
					micchā-diṭṭhiko,||<br />
					tena so kāyassa bhedā param maraṇā hatthīnaɱ saha-vyataɱ uppajjati.|| ||</p>

					<p class="f4">Yaɱ ca kho so dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ,||<br />
					seyy-ā-vasa-thapadīpeyyaɱ,||<br />
					tena so tattha lābhī hoti annassa pānassa mālā nānālaɱkārassa.|| ||</p>

					<p class="ctr c">&#9632;</p>

					<p class="f4">Idha brāhmaṇa ekacco pāṇāti-pātī hoti.|| ||</p>

					<p class="f4">Adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusavāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so dātā hoti,||<br />
					samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ,||<br />
					seyy-ā-vasa-thapadīpeyyaɱ.|| ||</p>

					<p class="f4">So kāyassa bhedā paraɱ maraṇā assānaɱ saha-vyataɱ uppajjati.|| ||</p>

					<p class="f4">So tattha lābhī hoti annassa pānassa mālā nānālaŋkārassa.|| ||</p>

					<p class="f4">Idha brāhmaṇa ekacco pāṇāti-pātī hoti.|| ||</p>

					<p class="f4">Adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusavāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so dātā hoti,||<br />
					samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ,||<br />
					seyy-ā-vasa-thapadīpeyyaɱ.|| ||</p>

					<p class="f4">So kāyassa bhedā paraɱ maraṇā gunnaɱ saha-vyataɱ uppajjati.|| ||</p>

					<p class="f4">So tattha lābhī hoti annassa pānassa mālā nānālaŋkārassa.|| ||</p>

					<p class="ctr c">&#9632;</p>

					<p class="f4">Idha brāhmaṇa ekacco pāṇāti-pātī hoti.|| ||</p>

					<p class="f4">Adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusavāco hoti,||<br />
					samphappalāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so dātā hoti,||<br />
					samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ,||<br />
					seyy-ā-vasa-thapadīpeyyaɱ.|| ||</p>

					<p class="f4">So kāyassa bhedā paraɱ maraṇā kukkurānaɱ saha-vyataɱ uppajjati.|| ||</p>

					<p class="f4">So tattha lābhī hoti annassa pānassa mālā nānālaŋkārassa.|| ||</p>

					<p class="f4">Yaɱ kho brahmaṇa idha pāṇāti-pātī,||<br />
					adinn'ādāyī,||<br />
					kāmesu micchā-cārī,||<br />
					musā-vādī,||<br />
					pisunavāco,||<br />
					pharusavāco,||<br />
					samphappalāpī,||<br />
					abhijjhālū,||<br />
					<span class="f3 g">[272]</span> vyāpanna-citto,||<br />
					micchā-diṭṭhiko,||<br />
					so tena kāyassa bhedā param maraṇā kukkurānaɱ saha-vyataɱ uppajjati.|| ||</p>

					<p class="f4">Yaɱ ca kho so dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ,||<br />
					seyy-ā-vasa-thapadīpeyyaɱ,||<br />
					tena so tattha lābhī hoti annassa pānassa mālā nānālaŋkārassa.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusāya vācāya paṭivirato hoti,||<br />
					samphappalāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">So dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">So kāyassa bhedā paraɱ maraṇā manussānaɱ saha-vyataɱ uppajjati.|| ||</p>

					<p class="f4">So tattha lābhī hoti mānusakānaɱ pañcannaɱ kāma-guṇānaɱ.|| ||</p>

					<p class="f4">Yaɱ kho brāhmaṇa idha pāṇāti-pātāpaṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusāyavācāya paṭivirato hoti,||<br />
					samphappalāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko.|| ||</p>

					<p class="f4">Tena so kāyassa bhedā param maraṇā manussānaɱ saha-vyataɱ uppajjati,||<br />
					yañ ca kho so dātā hoti||<br />
					samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">Tena so tattha lābhī hoti||<br />
					mānusakānaɱ pañcannaɱ kāma-guṇānaɱ.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusāya vācāya paṭivirato hoti,||<br />
					samphappalāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">So dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">So kāyassa bhedā paraɱ maraṇā devānaɱ saha-vyataɱ uppajjati.|| ||</p>

					<p class="f4">So tattha <span class="f3 g">[273]</span> lābhī hoti dibbānaɱ pañcannaɱ kāma-guṇānaɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yaɱ kho brāhmaṇa idha pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusāya vācāya paṭivirato hoti,||<br />
					samphappalāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko.|| ||</p>

					<p class="f4">Tena so kāyassa bhedā paraɱ maraṇā devānaɱ saha-vyataɱ uppajjati.|| ||</p>

					<p class="f4">Yañ ca kho so dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ,||<br />
					tena so tattha lābhī hoti dibbānaɱ pañcannaɱ kāma-guṇānaɱ.|| ||</p>

					<p class="f4">Api ca brāhmaṇa,||<br />
					dāyako pi anipphalo ti.|| ||</p>

					<p class="f4">Acchariyaɱ bho Gotama,||<br />
					abbhūtaɱ bho Gotama,||<br />
					yāvañ c'idaɱ bho Gotama alam eva dānāni dātuɱ,||<br />
					alaɱ saddhāni kātuɱ,||<br />
					yatrahi nāma dāyako pi anipphalo hoti.|| ||</p>

					<p class="f4">Evam etaɱ brāhmaṇa,||<br />
					evam etaɱ brāhmaṇa,||<br />
					dāyakopi hi brāhmaṇa anipphalo hoti.|| ||</p>

					<p class="f4">Abhikkantaɱ bho Gotama abhikkantaɱ bho Gotama.|| ||</p>

					<p class="f4">Seyyathā pi bho Gotama,||<br />
					nikkujjitaɱ vā ukkujjeyya paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhinti.|| ||</p>

					<p class="f4">Evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Ete mayaɱ bhavantaɱ Gotamaɱ saraṇaɱ gacchāma Dhammañ ca bhikkhu-Saŋghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatanti.|| ||</p>

					<p class="ctr">Jāṇussoṇī-Vagga Dutiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
