<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 177. Brahmin Janussoni asks about the effacasy of offerings to the dead. He is given the criteria based on which such offerings are beneficial to the departed and also to the doner." />
<title>AN 10 177: Jāṇussoṇī Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XVII: Jāṇussoṇi-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p177">Sutta 177</a></h4>

					<h1>Jāṇussoṇī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg269"><span class="f2 g"><b>[269]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.177.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.177.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho Jāṇussoṇī brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi,||<br />
					eka-m-antaṃ nisinno kho Jāṇussoṇī brāhmaṇo Bhagavantaṃ etad avoca:|| ||</p>

					<p class="f4">"Mayam assu bho Gotama brāhmaṇā nāma dānāni dema saddhāni karoma:|| ||</p>

					<p class="f4">'Idaṃ dānaṃ petānaṃ ñātisā-lohitānaṃ upakappatu,||<br />
					idaṃ dānaṃ petā ñātisā-lohitā paribhuñjantu' ti.|| ||</p>

					<p class="f4">Kacci taṃ bho Gotama dānaṃ petānaṃ ñātisā-lohitānaṃ upakappati?|| ||</p>

					<p class="f4">Kacci te petā ñātisā-lohitā taṃ dānaṃ paribhuñjanti" ti?|| ||</p>

					<p class="ctr c">&#9632;</p>

					<p class="f4">"Ṭhāne kho brāhmaṇa upakappati,||<br />
					no aṭṭhāne" ti.|| ||</p>

					<p class="ctr c">&#9632;</p>

					<p class="f4">"Katamañ ca bho Gotama ṭhānaṃ?|| ||</p>

					<p class="f4">Katamaṃ aṭṭhānan" ti?|| ||</p>

					<p class="f4">"Idha brāhmaṇa ekacco pāṇ-ā-tipātī hoti,||<br />
					adinn'ādāyī hoti||<br />
					kāmesu micchā-cārī hoti,||<br />
					musā-vādī hoti,||<br />
					pisunavāco hoti,||<br />
					pharusavāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so kāyassa bhedā paraṃ maraṇā Nirayaṃ uppajjati.|| ||</p>

					<p class="f4">Yo nerayikānaṃ sattāṇaṃ āhāro tena so tattha yāpeti,||<br />
					tena so tattha tiṭṭhati.|| ||</p>

					<p class="f4">Idam pi kho brāhmaṇa aṭṭhānaṃ yattha ṭhitassa taṃ dānaṃ na upakappati.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇ-ā-tipātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunavāco hoti,||<br />
					pharusā-vāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti.|| ||</p>

					<p class="f4">So kāyassa bhedā param maraṇā tiracchāna-yoniṃ uppajjati.|| ||</p>

					<p class="f4">Yo tiracchāna-yonikānaṃ sattāṇaṃ āhāro tena so tattha yāpeti,||<br />
					tena so tattha tiṭṭhati.|| ||</p>

					<p class="f4">Idam pi kho brāhmaṇa aṭṭhānaṃ,||<br />
					yattha ṭhitassa taṃ dānaṃ na upakappati.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunāya <span class="f3 g">[270]</span> vācāya paṭivirato hoti,||<br />
					pharusāya vācāya paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">So kāyassa bhedā param maraṇā manussānaṃ saha-vyataṃ uppajjati.|| ||</p>

					<p class="f4">Yo manussānaṃ āhāro tena so tattha yāpeti,||<br />
					tena so tattha tiṭṭhati.|| ||</p>

					<p class="f4">Idam pi kho brāhmaṇa aṭṭhānaṃ,||<br />
					yattha ṭhitassa taṃ dānaṃ na upakappati.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunāya vācāya paṭivirato hoti,||<br />
					pharusāya vācāya paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">So kāyassa bhedā param maraṇā devānaṃ saha-vyataṃ uppajjati.|| ||</p>

					<p class="f4">Yo devānaṃ āhāro tena so tattha yāpeti,||<br />
					tena so tattha tiṭṭhati.|| ||</p>

					<p class="f4">Idam pi kho brāhmaṇa aṭṭhānaṃ,||<br />
					yattha ṭhitassa taṃ dānaṃ na upakappati.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇ-ā-tipātī hoti,||<br />
					adinn'ādāyī hoti,||<br />
					kāmesu mcchācārī hoti,||<br />
					musā-vādī hoti,||<br />
					pisunavāco hoti,||<br />
					parusāvāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti.|| ||</p>

					<p class="f4">So kāyassa bhedā paraṃ maraṇā petti visayaṃ uppajjati.|| ||</p>

					<p class="f4">Yo pettivesayikānaṃ sattāṇaṃ āhāro,||<br />
					tena so tattha yāpeti.|| ||</p>

					<p class="f4">Tena so tattha tiṭṭhati.|| ||</p>

					<p class="f4">Yaṃ vā panassa anuppavecchanti mittā vā amaccā vā ñāti vā sālohitā vā,||<br />
					tena so tattha yāpeti.|| ||</p>

					<p class="f4">Tena so tattha tiṭṭhati.|| ||</p>

					<p class="f4">Idaṃ kho brāhmaṇa ṭhānaṃ,||<br />
					yattha ṭhitassa taṃ dānaṃ upakappatī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sace pana bho Gotama so peto ñātisālohito taṃ ṭhānaṃ anuppanno hoti,||<br />
					ko taṃ dānaṃ paribhuñjatī" ti?|| ||</p>

					<p class="f4">"Aññepissa brāhmaṇa petā ñāti sālohitā taṃ ṭhānaṃ anupapattā honti.|| ||</p>

					<p class="f4">Te taṃ dānaṃ paribhuñjantī" ti.|| ||</p>

					<p class="ctr c">&#9632;</p>

					<p class="f4">"Sace pana bho Gotama so c'eva peto ñātisālohito taṃ ṭhānaṃ anupapanno hoti,||<br />
					aññe pissa petā ñātisā-lohitā taṃ ṭhānaṃ anupapannā hontī.|| ||</p>

					<p class="f4">Ko taṃ dānaṃ paribhuñjatī" ti?|| ||</p>

					<p class="f4">"Aṭṭhānaṃ kho etaṃ brāhmaṇa,||<br />
					anavakāso yaṃ taṃ ṭhānaṃ vicittaṃ assa iminā dīghena addhunā yad idaṃ <span class="f3 g">[271]</span> petehi ñāti sālohitehi.|| ||</p>

					<p class="f4">Api ca brāhmaṇa dāyako pi anipphalo" ti.|| ||</p>

					<p class="ctr c">&#9632;</p>

					<p class="f4">"Aṭṭhāne pi bhavaṃ Gotamo parikappaṃ vadatī" ti?|| ||</p>

					<p class="f4">"Aṭṭhāne pi kho ahaṃ brāhmaṇa parikappaṃ vadāmi|| ||</p>

					<p class="f4">Idha brāhmaṇa ekacco pāṇ-ā-tipātī hoti.|| ||</p>

					<p class="f4">Adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusavāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so dātā hoti,||<br />
					samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ,||<br />
					seyy-ā-vasa-thapadīpeyyaṃ.|| ||</p>

					<p class="f4">So kāyassa bhedā paraṃ maraṇā hatthinaṃ saha-vyataṃ uppajjati.|| ||</p>

					<p class="f4">So tattha lābhī hoti annassa pānassa mālā nānālaṇkārassa.|| ||</p>

					<p class="f4">Yaṃ kho brahmaṇa idha pāṇ-ā-tipātī,||<br />
					adinn'ādāyī,||<br />
					kāmesu micchā-cārī,||<br />
					musā-vādī,||<br />
					pisunavāco,||<br />
					pharusavāco,||<br />
					sampha-p-palāpī,||<br />
					abhijjhālū,||<br />
					vyāpanna-citto,||<br />
					micchā-diṭṭhiko,||<br />
					tena so kāyassa bhedā param maraṇā hatthīnaṃ saha-vyataṃ uppajjati.|| ||</p>

					<p class="f4">Yaṃ ca kho so dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ,||<br />
					seyy-ā-vasa-thapadīpeyyaṃ,||<br />
					tena so tattha lābhī hoti annassa pānassa mālā nānālaṃkārassa.|| ||</p>

					<p class="ctr c">&#9632;</p>

					<p class="f4">Idha brāhmaṇa ekacco pāṇ-ā-tipātī hoti.|| ||</p>

					<p class="f4">Adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusavāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so dātā hoti,||<br />
					samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ,||<br />
					seyy-ā-vasa-thapadīpeyyaṃ.|| ||</p>

					<p class="f4">So kāyassa bhedā paraṃ maraṇā assānaṃ saha-vyataṃ uppajjati.|| ||</p>

					<p class="f4">So tattha lābhī hoti annassa pānassa mālā nānālaṇkārassa.|| ||</p>

					<p class="f4">Idha brāhmaṇa ekacco pāṇ-ā-tipātī hoti.|| ||</p>

					<p class="f4">Adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusavāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so dātā hoti,||<br />
					samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ,||<br />
					seyy-ā-vasa-thapadīpeyyaṃ.|| ||</p>

					<p class="f4">So kāyassa bhedā paraṃ maraṇā gunnaṃ saha-vyataṃ uppajjati.|| ||</p>

					<p class="f4">So tattha lābhī hoti annassa pānassa mālā nānālaṇkārassa.|| ||</p>

					<p class="ctr c">&#9632;</p>

					<p class="f4">Idha brāhmaṇa ekacco pāṇ-ā-tipātī hoti.|| ||</p>

					<p class="f4">Adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusavāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti,||<br />
					so dātā hoti,||<br />
					samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ,||<br />
					seyy-ā-vasa-thapadīpeyyaṃ.|| ||</p>

					<p class="f4">So kāyassa bhedā paraṃ maraṇā kukkurānaṃ saha-vyataṃ uppajjati.|| ||</p>

					<p class="f4">So tattha lābhī hoti annassa pānassa mālā nānālaṇkārassa.|| ||</p>

					<p class="f4">Yaṃ kho brahmaṇa idha pāṇ-ā-tipātī,||<br />
					adinn'ādāyī,||<br />
					kāmesu micchā-cārī,||<br />
					musā-vādī,||<br />
					pisunavāco,||<br />
					pharusavāco,||<br />
					sampha-p-palāpī,||<br />
					abhijjhālū,||<br />
					<span class="f3 g">[272]</span> vyāpanna-citto,||<br />
					micchā-diṭṭhiko,||<br />
					so tena kāyassa bhedā param maraṇā kukkurānaṃ saha-vyataṃ uppajjati.|| ||</p>

					<p class="f4">Yaṃ ca kho so dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ,||<br />
					seyy-ā-vasa-thapadīpeyyaṃ,||<br />
					tena so tattha lābhī hoti annassa pānassa mālā nānālaṇkārassa.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusāya vācāya paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">So dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">So kāyassa bhedā paraṃ maraṇā manussānaṃ saha-vyataṃ uppajjati.|| ||</p>

					<p class="f4">So tattha lābhī hoti mānusakānaṃ pañcannaṃ kāma-guṇānaṃ.|| ||</p>

					<p class="f4">Yaṃ kho brāhmaṇa idha pāṇ-ā-tipātāpaṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusāyavācāya paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko.|| ||</p>

					<p class="f4">Tena so kāyassa bhedā param maraṇā manussānaṃ saha-vyataṃ uppajjati,||<br />
					yañ ca kho so dātā hoti||<br />
					samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">Tena so tattha lābhī hoti||<br />
					mānusakānaṃ pañcannaṃ kāma-guṇānaṃ.|| ||</p>

					<p class="ctr c">&#9632;</p>

					<p class="f4">Idha pana brāhmaṇa ekacco pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusāya vācāya paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">So dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">So kāyassa bhedā paraṃ maraṇā devānaṃ saha-vyataṃ uppajjati.|| ||</p>

					<p class="f4">So tattha <span class="f3 g">[273]</span> lābhī hoti dibbānaṃ pañcannaṃ kāma-guṇānaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yaṃ kho brāhmaṇa idha pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusāya vācāya paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko.|| ||</p>

					<p class="f4">Tena so kāyassa bhedā paraṃ maraṇā devānaṃ saha-vyataṃ uppajjati.|| ||</p>

					<p class="f4">Yañ ca kho so dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ,||<br />
					tena so tattha lābhī hoti dibbānaṃ pañcannaṃ kāma-guṇānaṃ.|| ||</p>

					<p class="f4">Api ca brāhmaṇa,||<br />
					dāyako pi anipphalo ti.|| ||</p>

					<p class="f4">Acchariyaṃ bho Gotama,||<br />
					abbhūtaṃ bho Gotama,||<br />
					yāvañ c'idaṃ bho Gotama alam eva dānāni dātuṃ,||<br />
					alaṃ saddhāni kātuṃ,||<br />
					yatrahi nāma dāyako pi anipphalo hoti.|| ||</p>

					<p class="f4">Evam etaṃ brāhmaṇa,||<br />
					evam etaṃ brāhmaṇa,||<br />
					dāyakopi hi brāhmaṇa anipphalo hoti.|| ||</p>

					<p class="f4">Abhikkantaṃ bho Gotama abhikkantaṃ bho Gotama.|| ||</p>

					<p class="f4">Seyyathā pi bho Gotama,||<br />
					nikkujjitaṃ vā ukkujjeyya paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhinti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Ete mayaṃ bhavantaṃ Gotamaṃ saraṇaṃ gacchāma Dhammañ ca bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatanti.|| ||</p>

					<p class="ctr">Jāṇussoṇī-Vagga Dutiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
