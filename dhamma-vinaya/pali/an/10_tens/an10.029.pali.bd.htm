<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṅguttara Nikāya, Tens, Sutta 29. The Buddha describes how even the most enduring of phenomena and the most lofty of doctrines are burdened with change and should be regarded with revulsion; he then declares of certain doctrines that if their goals are attained they will provide refuge." />
<title>AN 10 29: Paṭhama Kosala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṅguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aṅguttara Nikāya<br />
					X. Dasaka-Nipāta<br />
					III. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p29">Sutta 29</a></h4>

					<h1>Paṭhama Kosala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg59"><span class="f2 g"><b>[59]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.029.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.029.than.ati.htm#p1">than</a>][<a href="../../../../dhamma-vinaya/wp/an/10_tens/an10.029.bodh.wp.htm#p1">bodh</a>][<a href="../../../../dhamma-vinaya/bd/an/10_tens/an10.029.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Yāvatā bhikkhave Kāsi-Kosalā,||<br />
					yāvatā rañño Pasenadissa Kosalassa vijite,||<br />
					rājā tattha Pasenadī Kosalo||<br />
					rājā aggam akkhāyati.|| ||</p>

					<p class="f4">Rañño pi kho bhikkhave Pasenadissa Kosalassa atth'eva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passa bhikkhave sutavā ariya-sāvako tasmima pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p3">3</a>]</span> Yāvatā bhikkhave candima-suriyā pariharanti,||<br />
					disā bhanti virocanā,||<br />
					tāva sahassadhā loko.|| ||</p>

					<p class="f4">Tasmiɱ sahassadhā loke sahassaɱ candānaɱ,||<br />
					sahassaɱ suriyānaɱ,||<br />
					sahassaɱ sinerupabba-tarājānaɱ,||<br />
					sahassaɱ Jambudīpānaɱ,||<br />
					sahassaɱ Aparagoyānānaɱ,||<br />
					sahassaɱ Uttara-Kurūnaɱ,||<br />
					sahassaɱ Pubba-videhānaɱ,||<br />
					cattāri mahā-samudda-sahassāni,||<br />
					cattāri mahārāja-sahassāni,||<br />
					sahassaɱ cātu-m-mahārājikānaɱ,||<br />
					sahassaɱ Tāvatiɱsānaɱ,||<br />
					sahassaɱ Yāmānaɱ,||<br />
					sahassaɱ Tusitānaɱ,||<br />
					sahassaɱ Nimmāṇaratīnaɱ,||<br />
					sahassaɱ Paranimmita-vasavattīnaɱ,||<br />
					sahassaɱ Brahma-lokānaɱ.|| ||</p>

					<p class="f4">Yāvatā bhikkhave sahassī-loka-dhātu,||<br />
					Mahā-Brahmā tattha aggagam akkhāyati.|| ||</p>

					<p class="f4"><a id="pg60"><span class="f2 g"><b>[60]</b></span></a> Mahā-brahmuno pi kho bhikkhave atth'eva aññathattaɱ,||<br />
					atthivipariṇāmo.|| ||</p>

					<p class="f4">Evaɱ passa bhikkhave sutavā ariya-sāvako tasmima pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p4">4</a>]</span> Hoti kho so bhikkhave samayo,||<br />
					yaɱ ayaɱ loko saɱvaṭṭati.|| ||</p>

					<p class="f4">Saṅvaṭṭamāne bhikkhave loke yebhuyyena sattā Ābhassara vaṭṭanikā bhavanti,||<br />
					te tattha honti mano-mayā,||<br />
					pīti-bhakkhā||<br />
					sayaɱ pabhā||<br />
					antalikkhe-carā||<br />
					subha-ṭ-ṭhāyino||<br />
					ciraɱ dīgham addhānaɱ tiṭṭhanti.|| ||</p>

					<p class="f4">Saṅvaṭṭamāne bhikkhave loke Ābhassarā devā aggam akkhāyanti.|| ||</p>

					<p class="f4">Ābhassarānam pi kho bhikkhave devānaɱ atth'eva aññathattaɱ||<br />
					atthi vipariṇāmo.|| ||</p>

					<p class="f4">Evaɱ passa bhikkhave sutavā ariya-sāvako tasmima pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>]</span> Dasa yimāni bhikkhave kasiṇ'āyatanāni.|| ||</p>

					<p class="f4">Katamāni dasa?|| ||</p>

					<p class="f4"><span class="f2"><i>[1]</i></span> Paṭhavi-kasiṇam eko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[2]</i></span> Āpo-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[3]</i></span> Tejo-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[4]</i></span> Vāyo-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[5]</i></span> Nīla-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[6]</i></span> Pīta-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[7]</i></span> Lohita-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[8]</i></span> Odāta-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[9]</i></span> Ākāsa-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4"><span class="f2"><i>[10]</i></span> Viññāṇa-kasiṇam eko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Imāni kho bhikkhave dasa kasiṇāni.|| ||</p>

					<p class="f4">Etad aggaɱ bhikkhave imesaɱ dasannaɱ kasiṇ'āyatanānaɱ||<br />
					yad idaɱ viññāṇa-kasiṇameko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Evaɱ-saññino pi kho bhikkhave santi sattā.|| ||</p>

					<p class="f4">Evaɱ saññīnam pi bhikkhave sattāṇaɱ atth'eva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ <a id="pg61"><span class="f2 g"><b>[61]</b></span></a> passaɱ bhikkhave sutavā ariya-sāvako tasmim pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p6">6</a>]</span> Aṭṭh'imāni bhikkhave abhibh'āyatanāni.|| ||</p>

					<p class="f4">Katamāni aṭṭha?|| ||</p>

					<p class="f4"><span class="f2"><i>[1]</i></span> Ajjhattaɱ rūpa-saññī||<br />
					eko bahiddhā rūpāni passati||<br />
					parittāni||<br />
					suvaṇṇa||<br />
					du-b-baṇṇāni.|| ||</p>

					<p class="f4">Tāni abhibhuyya||<br />
					'jānāmi passāmī' ti||<br />
					evaɱ-saññī hoti.|| ||</p>

					<p class="f4">Idaɱ paṭhamaɱ abhibh'āyatanaɱ.|| ||</p>

					<p class="f4"><span class="f2"><i>[2]</i></span> Ajjhattaɱ rūpa-saññī||<br />
					eko bahiddhā rūpāni passati appamāṇāni suvaṇṇa du-b-baṇṇāni.|| ||</p>

					<p class="f4">Tāni abhibhuyya||<br />
					'jānāmi passāmī' ti||<br />
					evaɱ-saññī hoti.|| ||</p>

					<p class="f4">Idaɱ dutiyaɱ abhibh'āyatanaɱ.|| ||</p>

					<p class="f4"><span class="f2"><i>[3]</i></span> Ajjhattaɱ arūpa-saññī eko bahiddhā rūpāni passati parittāni su-vaṇṇa-du-b-baṇṇāni.|| ||</p>

					<p class="f4">Tāni abhibhuyya||<br />
					'jānāmi passāmī' ti||<br />
					evaɱ-saññī hoti.|| ||</p>

					<p class="f4">Idaɱ tatiyaɱ abhibh'āyatanaɱ.|| ||</p>

					<p class="f4"><span class="f2"><i>[4]</i></span> Ajjhattaɱ arūpa-saññī eko bahiddhā rūpāni passati appamāṇāni su-vaṇṇa-du-b-baṇṇāni.|| ||</p>

					<p class="f4">Tāni abhibhuyya||<br />
					'jānāmi passāmī' ti||<br />
					evaɱ-saññī hoti.|| ||</p>

					<p class="f4">Idaɱ catutthaɱ abhibh'āyatanaɱ.|| ||</p>

					<p class="f4"><span class="f2"><i>[5]</i></span> Ajjhattaɱ arūpa-saññī eko bahiddhā rūpāni passati nīlāni||<br />
					nīla-vaṇṇāni||<br />
					nīlani-dassanāni||<br />
					nīlani-bhāsāni.|| ||</p>

					<p class="f4">Seyyathā pi nāma ummā pupphaɱ nīlaɱ||<br />
					nīla-vaṇṇaɱ||<br />
					nīlani-dassanaɱ||<br />
					nīlani-bhāsaɱ.|| ||</p>

					<p class="f4">Seyyathā pi vā pana taɱ vatthaɱ Bārāṇaseyyakaɱ ubhato-bhāga-vimaṭṭhaɱ nīlaɱ||<br />
					nīla-vaṇṇaɱ||<br />
					nīlani-dassanaɱ||<br />
					nīlani-bhāsaɱ.|| ||</p>

					<p class="f4">Evam eva ajjhattaɱ arūpa-saññī eko bahiddhā rūpāni passati nīlāni||<br />
					nīla-vaṇṇāni||<br />
					nīlani-dassanāni||<br />
					nīlani-bhāsaɱ.|| ||</p>

					<p class="f4">Tāni abhibhuyya||<br />
					'jānāmi passāmī' ti||<br />
					evaɱ-saññī hoti.|| ||</p>

					<p class="f4">Imaɱ pañcamaɱ abhibh'āyatanaɱ.|| ||</p>

					<p class="f4"><span class="f2"><i>[6]</i></span> Ajjhattaɱ arūpa-saññī eko bahiddhā rūpāni passati pītāni||<br />
					pīta-vaṇṇāni||<br />
					pītani-dassanāni,||<br />
					pītani-bhāsāni.|| ||</p>

					<p class="f4">Seyyathā pi nāma kaṇikāra-pupphaɱ pītaɱ||<br />
					pītaɱ vaṇṇaɱ||<br />
					pītani-dassanaɱ||<br />
					pītani-bhāsaɱ.|| ||</p>

					<p class="f4">Seyyathā pi vā pana taɱ vatthaɱ <a id="pg62"><span class="f2 g"><b>[62]</b></span></a> Bārāṇaseyyakaɱ ubhato-bhāga-vimaṭṭhaɱ pītaɱ||<br />
					pītaɱ-vaṇṇaɱ||<br />
					vimaṭṭhaɱ pītaɱ||<br />
					pīta-vaṇṇaɱ||<br />
					pītani-dassanaɱ||<br />
					pītani-bhāsaɱ.|| ||</p>

					<p class="f4">Evam evaɱ ajjhattaɱ arūpa-saññī eko bahiddhā rūpāni passati pītaɱ||<br />
					pīta-vaṇṇāni||<br />
					pītani-dassanāni||<br />
					pītani-bhāsāni.|| ||</p>

					<p class="f4">Tāni abhibhuyya||<br />
					'jānāmi passāmī' ti||<br />
					evaɱ-saññī hoti.|| ||</p>

					<p class="f4">Idaɱ chaṭṭhaɱ abhibh'āyatanaɱ.|| ||</p>

					<p class="f4"><span class="f2"><i>[7]</i></span> Ajjhattaɱ arūpa-saññī eko bahiddhā rūpāni passati lohita-kāni||<br />
					lohitaka-vaṇṇāni||<br />
					lohitakani-dassanāni||<br />
					lohitakani-bhāsāni.|| ||</p>

					<p class="f4">Seyyathā pi nāma bandhu-jīvaka-pupphaɱ lohitakaɱ||<br />
					lohitaka-vaṇṇaɱ||<br />
					lohitakani-dassanaɱ||<br />
					lohitakani-bhāsaɱ.|| ||</p>

					<p class="f4">Seyyathā pi vā pana taɱ vatthaɱ bārāṇaseyyakaɱ ubhato-bhāga-vimaṭṭhaɱ lohitakaɱ||<br />
					lohitaka-vaṇṇaɱ||<br />
					lohitakani-dassanaɱ||<br />
					lohitakani-bhāsaɱ.|| ||</p>

					<p class="f4">Evam evaɱ ajjhattaɱ arūpa-saññī eko bahiddhā rūpāni passati lohita-kāni||<br />
					lohitaka-vaṇṇāni||<br />
					lohitakani-dassanāni||<br />
					lohitakani-bhāsāni.|| ||</p>

					<p class="f4">Tāni abhibhuyya||<br />
					'jānāmi passāmī' ti||<br />
					evaɱ-saññī hoti.|| ||</p>

					<p class="f4">Idaɱ sattamaɱ abhibh'āyatanaɱ.|| ||</p>

					<p class="f4"><span class="f2"><i>[8]</i></span> Ajjhattaɱ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odāta nibhāsāni.|| ||</p>

					<p class="f4">Seyyathā pi nāma osadhītārakā odātā odāta-vaṇṇā odātanidasasanā odātani-bhāsā.|| ||</p>

					<p class="f4">Seyyathā pi vā pana taɱ vatthaɱ bārāṇaseyyakaɱ ubhato-bhāga-vimaṭṭhaɱ odātaɱ odātavaṇṇaɱ odātani-dassanaɱ odātani-bhāsaɱ evam evaɱ ajjhattaɱ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odātani-bhāsāni.|| ||</p>

					<p class="f4">Tāni abhibhuyya||<br />
					'jānāmi passāmī' ti||<br />
					evaɱ-saññī hoti.|| ||</p>

					<p class="f4">Idaɱ aṭṭhamaɱ abhibh'āyatanaɱ.|| ||</p>

					<p class="f4">Imāni kho bhikkhave aṭṭha abhibh'āyatanāni.|| ||</p>

					<p class="f4">Etad aggaɱ bhikkhave imesaɱ aṭṭhantaɱ abhibh'āyatanānaɱ yad idaɱ ajjhattaɱ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odātani-bhāsāni.|| ||</p>

					<p class="f4">Tāni abhibhuyya jānāmi passāmīti evaɱ saññī hoti.|| ||</p>

					<p class="f4">Evaɱ saññino pi kho bhikkhave santi sattā.|| ||</p>

					<p class="f4">Evaɱ saññīnam pi kho bhikkhave sattāṇaɱ atth'eva <a id="pg63"><span class="f2 g"><b>[63]</b></span></a> aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passa bhikkhave sutavā ariya-sāvako tasmima pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p7">7</a>]</span> Catasso imā bhikkhave paṭipadā.|| ||</p>

					<p class="f4">Katamā catasso?|| ||</p>

					<p class="f4">Dukkhā paṭipadā dandh-ā-bhiññā,||<br />
					dukkhā paṭipadā khippābhiññā,||<br />
					sukhā paṭipadā dandh-ā-bhiññā,||<br />
					sukhā paṭipadā khippābhiññā.|| ||</p>

					<p class="f4">Imā kho bhikkhave catasso paṭipadā.|| ||</p>

					<p class="f4">Etad aggaɱ bhikkhave imāsaɱ catunnaɱ paṭipadānaɱ yad idaɱ sukhā paṭipadā khippābhiññā.|| ||</p>

					<p class="f4">Evaɱ paṭipannā pi kho bhikkhave santi sattā.|| ||</p>

					<p class="f4">Evaɱ paṭipannānam pi kho bhikkhave sattāṇaɱ atth'eva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passaɱ bhikkhave sutavā ariya-sāvako tasmim pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p8">8</a>]</span> Catasso imā bhikkhave saññā.|| ||</p>

					<p class="f4">Katamā catasso?|| ||</p>

					<p class="f4">Parittam eko sañjānāti,||<br />
					mahaggatam eko sañjānāti,||<br />
					appamāṇam eko sañjānāti||<br />
					'N'atthi kiñcī' ti||<br />
					Ākiñcaññ'āyatanam eko sañjānāti,||<br />
					imā kho bhikkhave catasso saññā.|| ||</p>

					<p class="f4">Etad aggaɱ bhikkhave imāsaɱ catunnaɱ saññānaɱ yad idaɱ||<br />
					'N'atthi kiñcī' ti||<br />
					Ākiñ caññ'āyatanameko sañjānāti.|| ||</p>

					<p class="f4">Evaɱ saññino pi kho bhikkhave santi sattā.|| ||</p>

					<p class="f4">Evaɱ saññīnam pi kho bhikkhave sattāṇaɱ atth'eva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passaɱ bhikkhave sutavā ariya-sāvako tasmimpi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p9">9</a>]</span> Etad aggaɱ bhikkhave bāhirakānaɱ diṭṭhi-gatānaɱ||<br />
					yad idaɱ:|| ||</p>

					      <p class="f4 in2">'No c'assaɱ,||<br />
							No ca me siyā,||<br />
							na bhavissāmi,||<br />
							na me bhavissantī' ti.|| ||</p>

					<p class="f4">Evaɱ diṭṭhino bhikkhave etaɱ pāṭikaṅkhaɱ:||<br />
					yā c'āyaɱ bhave appaṭikulyatā'||<br />
					sā c'assa <a id="pg64"><span class="f2 g"><b>[64]</b></span></a> na bhavissati,||<br />
					yā c'āyaɱ bhava-nirodhe pāṭikulyatā,||<br />
					sā c'assa na bhavissatī.|| ||</p>

					<p class="f4">Evaɱ diṭṭhino pi kho bhikkhave santi sattā.|| ||</p>

					<p class="f4">Evaɱ diṭṭhinam pi kho bhikkhave sattāṇaɱ||<br />
					atth'eva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passaɱ bhikkhave sutavā ariya-sāvako tasmim pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p10">10</a>]</span> Santi, bhikkhave, eke samaṇa-brāhmaṇā paramattha-visuddhiɱ paññāpenti.|| ||</p>

					<p class="f4">Etad aggaɱ bhikkhave paramattha-visuddhiɱ paññā-pentānaɱ||<br />
					yad idaɱ sabbaso Ākiñcaññ'āyatanaɱ samati-k-kamma N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Te tad abhiññāya tassa sacchi-kiriyāya dhammaɱ desenti.|| ||</p>

					<p class="f4">Evaɱ vādino pi kho bhikkhave santi sattā.|| ||</p>

					<p class="f4">Evaɱ vādīnam pi kho bhikkhave sattāṇaɱ atth'eva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passaɱ bhikkhave sutavā ariya-sāvako tasmim pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p11">11</a>]</span> Santi, bhikkhave, eke samaṇa-brāhmaṇā parama-diṭṭha-dhamma-nibbānā-vādā.|| ||</p>

					<p class="f4">Te parama-diṭṭha-dhammaɱ Nibbānaɱ paññāpenti.|| ||</p>

					<p class="f4">Etad aggaɱ bhikkhave parama-diṭṭha-dhamma Nibbānaɱ paññā-pentānaɱ||<br />
					yad idaɱ channaɱ phass'āyatanānaɱ||<br />
					samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaɱ viditvā anupādā vimokkho.|| ||</p>

					<p class="f4">Evaɱ vādiɱ kho maɱ bhikkhave||<br />
					evam akkhāyiɱ||<br />
					eke samaṇa-brāhmaṇā asatā tucchā musā abhutena a-b-bhāvi-k-khanti:|| ||</p>

					<p class="f4">'Na Samaṇo Gotamo kāmānaɱ pariññaɱ paññāpeti,||<br />
					na rūpānaɱ pariññaɱ paññāpeti,||<br />
					na vedanānaɱ pariññaɱ paññāpetī' ti.|| ||</p>

					<p class="f4"><a id="pg65"><span class="f2 g"><b>[65]</b></span></a> Kāmānaɱ kho ahaɱ bhikkhave pariññaɱ paññā-pemi,||<br />
					rūpānañ ca pariññaɱ paññā-pemi,||<br />
					vedanānañ ca pariññaɱ paññā-pemi||<br />
					diṭṭhe'va dhamme||<br />
					nicchāto||<br />
					nibbuto||<br />
					sītibhūto||<br />
					anupādā pari-Nibbānaɱ paññā-pemī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
