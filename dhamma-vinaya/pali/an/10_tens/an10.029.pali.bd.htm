<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 29. The Buddha describes how even the most enduring of phenomena and the most lofty of doctrines are burdened with change and should be regarded with revulsion; he then declares of certain doctrines that if their goals are attained they will provide refuge." />
<title>AN 10 29: Paṭhama Kosala Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					III. Mahā Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p29">Sutta 29</a></h4>

					<h1>Paṭhama Kosala Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg59"><span class="f2 g"><b>[59]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.029.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.029.than.ati.htm#p1">than</a>][<a href="../../../../dhamma-vinaya/wp/an/10_tens/an10.029.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Yāvatā bhikkhave Kāsi Kosalā,||<br />
					yāvatā rañño Pasenadissa Kosalassa vijite,||<br />
					rājā tattha Pasenadī Kosalo rājā aggam akkhāyati.|| ||</p>

					<p class="f4">Rañño pi kho bhikkhave Pasenadissa Kosalassa attheva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passa bhikkhave sutavā ariya-sāvako tasmima pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. Yāvatā bhikkhave candima-suriyā pariharanti,||<br />
					disā bhanti virocanā,||<br />
					tāva sahassadhā loko.|| ||</p>

					<p class="f4">Tasmiɱ sahassadhā loke sahassaɱ candānaɱ,||<br />
					sahassaɱ suriyānaɱ,||<br />
					sahassaɱ sinerupabba-tarājānaɱ,||<br />
					sahassaɱ Jambudīpānaɱ,||<br />
					sahassaɱ aparagoyānānaɱ sahassaɱ uttaraKurūnaɱ,||<br />
					sahassaɱ pubbavidehānaɱ,||<br />
					cattāri mahā-samuddasahassāni,||<br />
					cattāri mahārājasahassāni,||<br />
					sahassaɱcātu-m-mahārājikānaɱ,||<br />
					sahassaɱ Tāvatiɱsānaɱ,||<br />
					sahassaɱ Yāmānaɱ,||<br />
					sahassaɱ Tusitānaɱ,||<br />
					sahassaɱ Nimmāṇaratīnaɱ,||<br />
					sahassaɱ Paranimmita-vasavattīnaɱ,||<br />
					sahassaɱ Brahma-lokānaɱ,||<br />
					yāvatā bhikkhave sahassī-loka-dhātu,||<br />
					Mahā-Brahmā tattha aggagam akkhāyati.|| ||</p>

					<p class="f4"><a id="pg60"><span class="f2 g"><b>[60]</b></span></a> Mahā-brahmuno pi kho bhikkhave attheva aññathattaɱ,||<br />
					atthivipariṇāmo evaɱ passaɱ bhikkhave sutavā ariya-sāvako tasmim pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. Hoti kho so bhikkhave samayo,||<br />
					yaɱ ayaɱ loko saɱvaṭṭati,||<br />
					saɱvaṭṭamāne bhikkhave loke yebhuyyena sattā Ābhassara saŋvatta-nikā bhavanti,||<br />
					te tattha honti mano-mayā,||<br />
					pīti-bhakkhā sayaɱ pabhā antalikkhecarā subhaṭṭhāyino ciraɱ dīgham addhānaɱ tiṭṭhanti.|| ||</p>

					<p class="f4">Saɱvaṭṭamāne bhikkhave loke Ābhassarā devā aggamakkhāyanti.|| ||</p>

					<p class="f4">Ābhassarānam pi kho bhikkhave devānaɱ attheva aññathattaɱ.|| ||</p>

					<p class="f4">Atthi vipariṇāmo,||<br />
					evaɱ passaɱ bhikkhave sutavā ariya-sāvako tasmim pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">5. Dasa yimāni bhikkhave kasiṇ'āyatanāni.|| ||</p>

					<p class="f4">Katamāni dasa?|| ||</p>

					<p class="f4">Paṭhavi-kasiṇam eko sañjānāti uddhaɱ adho tiriyaɱ advayaɱ appamāṇaɱ.|| ||</p>

					<p class="f4">Āpo-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4">Tejo-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4">Vāyo-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4">Nīla-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4">Pīta-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4">Lohita-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4">Odāta-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4">Ākāsa-kasiṇam eko sañjānāti uddhaɱ adho,||<br />
					tiriyaɱ advayaɱ appamāṇaɱ.|| ||</p>

					<p class="f4">Viññāṇa-kasiṇam eko sañjānāti uddhaɱ adho tiriyaɱ advayaɱ appamāṇaɱ imāni kho bhikkhave dasa kasiṇāni.|| ||</p>

					<p class="f4">Etad aggaɱ bhikkhave imesaɱ dasannaɱ kasiṇ'āyatanānaɱ yad idaɱ viññāṇa-kasiṇameko sañjānāti uddhaɱ adho tiriyaɱ advayaɱ appamāṇaɱ,||<br />
					evaɱ-saññinopi kho bhikkhave santi sattā.|| ||</p>

					<p class="f4">Evaɱ saññīnam pi bhikkhave sattānaɱ attheva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ <a id="pg61"><span class="f2 g"><b>[61]</b></span></a> passaɱ bhikkhave sutavā ariya-sāvako tasmimpi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Aṭṭh'imāni bhikkhave abhibhāyatanāni,||<br />
					katamāni.|| ||</p>

					<p class="f4">Aṭṭha ajjhattaɱ rūpa-saññī eko bahiddhā rūpāni passati parittāni suvaṇṇa dubbaṇṇāni.|| ||</p>

					<p class="f4">'Tāni Abhibhuyya jānāmi passāmī' ti||<br />
					evaɱ-saññī hoti idaɱ paṭhamaɱ abhibhāyatanaɱ.|| ||</p>

					<p class="f4">Ajjhattaɱ rūpa-saññī ekobahiddhā rūpāni passati appamāṇāni suvaṇṇa dubbaṇṇāni,||<br />
					tāni Abhibhuyya jānāmi,||<br />
					passāmī'ti evaɱ saññī hoti.|| ||</p>

					<p class="f4">Idaɱ dutiyaɱ abhibhāyatanaɱ.|| ||</p>

					<p class="f4">Ajjhattaɱ arūpa-saññī eko bahiddhā rūpāni passati parittāni su-vaṇṇa-du-b-baṇṇāni,||<br />
					'tāni Abhibhuyya jānāmi,||<br />
					passāmī' ti||<br />
					evaɱ saññī hoti.|| ||</p>

					<p class="f4">Idaɱ tatiyaɱ abhibhāyatanaɱ.|| ||</p>

					<p class="f4">Ajjhattaɱ arūpa-saññī eko bahiddhā rūpāni passati appamāṇāni su-vaṇṇa-du-b-baṇṇāni,||<br />
					'tāni Abhibhuyya jānāmi passāmī' ti||<br />
					evaɱ saññī hoti idaɱ catutthaɱ abhibhāyatanaɱ.|| ||</p>

					<p class="f4">Ajjhattaɱ arūpa-saññī eko bahiddhā rūpāni passati nīlāni nīla-vaṇṇāni nīla nidassanāni nīla nibhāsāni.|| ||</p>

					<p class="f4">Seyyathā pi nāma ummā pupphaɱ nīlaɱ nīlavaṇṇaɱ nīladassanaɱ nīlani-bhāsaɱ.|| ||</p>

					<p class="f4">Seyyathā pi vā pana taɱ vatthaɱ bārāṇaseyyakaɱ ubhatobhāga vimaṭṭhaɱ nīlaɱ nīlavaṇṇaɱ nīladassanaɱ nīla nibhāsaɱ.|| ||</p>

					<p class="f4">Evam eva ajjhattaɱ arūpa-saññī eko bahiddhā rūpāni passati nīlāni nīla-vaṇṇāni nīlani-dassanāni.|| ||</p>

					<p class="f4">'Tāni Abhibhuyya jānāmi,||<br />
					passāmī' ti evaɱ saññī hoti,||<br />
					imaɱ pañcamaɱ abhibhāyatanaɱ.|| ||</p>

					<p class="f4">Ajjhattaɱ arūpa-saññī eko bahiddhā rūpāni passati pītāni pīta-vaṇṇāni pītani-dassanāni,||<br />
					pītani-bhāsāni.|| ||</p>

					<p class="f4">Seyyathā pi nāma kaṇikārapupphaɱ pītaɱ pītaɱvaṇṇaɱ pītani-dassanaɱ nīlani-bhāsaɱ.|| ||</p>

					<p class="f4">Seyyathā pi vā pana taɱ vatthaɱ <a id="pg62"><span class="f2 g"><b>[62]</b></span></a> bārāṇaseyyakaɱ ubhatobhāga vimaṭṭhaɱ nīlaɱ nīlavaṇṇaɱ vimaṭṭhaɱ pītaɱ pītavaṇṇaɱ pītani-dassanaɱ pītani-bhāsaɱ.|| ||</p>

					<p class="f4">Evam evaɱ ajjhattaɱ arūpa-saññī eko bahiddhā rūpāni passati pītaɱ pīta-vaṇṇāni pītani-dassanāni pītani-bhāsāni.|| ||</p>

					<p class="f4">'Tāni Abhibhuyya jānāmi,||<br />
					passāmī' ti||<br />
					evaɱ saññī hoti idaɱ chaṭṭhaɱ abhibhāyatanaɱ.|| ||</p>

					<p class="f4">Ajjhattaɱ arūpa-saññī eko bahiddhā rūpāni passati lohita-kāni lohitaka-vaṇṇāni lohitakani-dassanāni lohitakani-bhāsāni.|| ||</p>

					<p class="f4">Seyyathā pi nāma bandhujīvakapupphaɱ lohitakaɱ lohitakavaṇṇaɱ lohitakani-dassanaɱ lohitakani-bhāsaɱ.|| ||</p>

					<p class="f4">Seyyathā pi vā pana taɱ vatthaɱ bārāṇaseyyakaɱ ubhatobhāgavimaṭṭhaɱ lohitakaɱ lohitavaṇṇaɱ lohitakani-dassanaɱ lohitaka nibhāsaɱ.|| ||</p>

					<p class="f4">Evam evaɱ ajjhattaɱ arūpa-saññī eko bahiddhā rūpāni passati lohita-kāni lohitaka-vaṇṇāni lohitaka nidassanāni lohitaka nibhāsāni tāni Abhibhuyya jānāmi,||<br />
					passāmī' ti||<br />
					evaɱ saññī hoti idaɱ sattamaɱ abhibhāyatanaɱ.|| ||</p>

					<p class="f4">Ajjhattaɱ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odāta nibhāsāni.|| ||</p>

					<p class="f4">Seyyathā pi nāma osadhītārakā odātā odāta-vaṇṇā odātanidasasanā odātani-bhāsā.|| ||</p>

					<p class="f4">Seyyathā pi vā pana taɱ vatthaɱ bārāṇaseyyakaɱ ubhatobhāgavimaṭṭhaɱ odātaɱ odātavaṇṇaɱ odātani-dassanaɱ odātani-bhāsaɱ evam evaɱ ajjhattaɱ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odātani-bhāsāni.|| ||</p>

					<p class="f4">'Tāni Abhibhuyya jānāmi,||<br />
					passāmī'ti evaɱ-saññī hoti idaɱ aṭṭhamaɱ abhibhāyatanaɱ.|| ||</p>

					<p class="f4">Imāni kho bhikkhave aṭṭha abhibhāyatanāni.|| ||</p>

					<p class="f4">Etad aggaɱ bhikkhave imesaɱ aṭṭhantaɱ abhibhāyatanānaɱ yad idaɱ ajjhattaɱ arūpa-saññī eko bahiddhā rūpāni passati odātāni odāta-vaṇṇāni odātani-dassanāni odātani-bhāsāni.|| ||</p>

					<p class="f4">Tāni Abhibhuyya jānāmi passāmīti evaɱ saññī hoti.|| ||</p>

					<p class="f4">Evaɱ saññino pi kho bhikkhave santi sattā.|| ||</p>

					<p class="f4">Evaɱ saññīnam pi kho bhikkhave sattānaɱ attheva <a id="pg63"><span class="f2 g"><b>[63]</b></span></a> aññathattaɱ,||<br />
					atthi vipariṇāmo,||<br />
					evaɱ passaɱ bhikkhave sutavā ariya-sāvako tasmim pi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Catasso imā bhikkhave paṭipadā.|| ||</p>

					<p class="f4">Katamā catasso?|| ||</p>

					<p class="f4">Dukkhā paṭipadā dandhābhiññā,||<br />
					dukkhā paṭipadā khippābhiññā,||<br />
					sukhā paṭipadā dandhābhiññā,||<br />
					sukhā paṭipadā khippābhiññā.|| ||</p>

					<p class="f4">Imā kho bhikkhave catasso paṭipadā.|| ||</p>

					<p class="f4">Etad aggaɱ bhikkhave imāsaɱ catunnaɱ paṭipadānaɱ yad idaɱ sukhā paṭipadā khippābhiññā.|| ||</p>

					<p class="f4">Evaɱ paṭipannā pi kho bhikkhave santi sattā.|| ||</p>

					<p class="f4">Evaɱ paṭipannānam pi kho bhikkhave sattānaɱ attheva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passaɱ bhikkhave sutavā ariya-sāvako tasmimpi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">8. Catasso imā bhikkhave saññā.|| ||</p>

					<p class="f4">Katamā catasso?|| ||</p>

					<p class="f4">Parittameko sañjānāti,||<br />
					mahaggatameko sañjānāti,||<br />
					appamāṇameko sañjānāti||<br />
					'N'atthi kiñcī' ti||<br />
					Ākiñ caññ'āyatanameko sañjānāti,||<br />
					imā kho bhikkhave catasso saññā.|| ||</p>

					<p class="f4">Etad aggaɱ bhikkhave imāsaɱ catunnaɱ saññānaɱ yad idaɱ||<br />
					'n'atthi kiñcī' ti||<br />
					Ākiñ caññ'āyatanameko sañjānāti.|| ||</p>

					<p class="f4">Evaɱ saññino pi kho bhikkhave santi sattā.|| ||</p>

					<p class="f4">Evaɱ saññīnam pi kho bhikkhave sattānaɱ attheva aññathattaɱ,||<br />
					atthi vipariṇāmo evaɱ passaɱ bhikkhave Sutavā,||<br />
					ariya-sāvako tasmimpi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">9. Etad aggaɱ bhikkhave bāhirakānaɱ diṭṭhi-gatānaɱ yad idaɱ no c'assaɱ:|| ||</p>

					      <p class="f4 in2">'No ca me siyā,||<br />
							na bhavissāmi,||<br />
							na me bhavissantī' ti.|| ||</p>

					<p class="f4">Evaɱ diṭṭhino bhikkhave etaɱ pāṭikaŋkhaɱ:||<br />
					yā cāyaɱ bhave appaṭikulyatā:|| ||</p>

					      <p class="f4 in2">sā c'assa <a id="pg64"><span class="f2 g"><b>[64]</b></span></a> na bhavissati,||<br />
							yā cāyaɱ bhava-nirodhe pāṭikulyatā,||<br />
							sā c'assa na bhavissatī ti.|| ||</p>

					<p class="f4">Evaɱ diṭṭhino pi kho bhikkhave santi sattā.|| ||</p>

					<p class="f4">Evaɱ diṭṭhinam pi kho bhikkhave sattānaɱ attheva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passaɱ bhikkhave sutavā ariya-sāvako tasmimpi nibbindati.|| ||</p>

					<p class="f4">Tasmiɱ nibbindanto agge virajjati,||<br />
					pageva hīnasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Santi, bhikkhave, eke samaṇa-brāhmaṇā paramattha-visuddhiɱ paññā-penti.|| ||</p>

					<p class="f4">Etad aggaɱ bhikkhave paramattha-visuddhiɱ paññā-pentānaɱ yad idaɱ sabbaso Ākiñ caññ'āyatanaɱ samati-k-kamma N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Te tad abhiññāya tassa sacchi-kiriyāya dhammaɱ desenti.|| ||</p>

					<p class="f4">Evaɱ vādino pi kho bhikkhave santi sattā.|| ||</p>

					<p class="f4">Evaɱ vādīnam pi kho bhikkhave sattānaɱ attheva aññathattaɱ,||<br />
					atthi vipariṇāmo.|| ||</p>

					<p class="f4">Evaɱ passaɱ bhikkhave sutavā ariya-sāvako tasmim pi nibbindati,||<br />
					tasmiɱ nibbindanto agge virajjati.|| ||</p>

					<p class="f4">Pageva hīnasmiɱ.|| ||</p>

					<p class="f4">11. Santi, bhikkhave, eke samaṇa-brāhmaṇā paramadiṭṭha-dhammanibbānāvādā.|| ||</p>

					<p class="f4">Te paramadiṭṭha-dhammaɱ Nibbānaɱ paññā-penti.|| ||</p>

					<p class="f4">Etad aggaɱ bhikkhave paramadiṭṭha-dhamma Nibbānaɱ paññā-pentānaɱ yad idaɱ channaɱ phass'āyatanānaɱ samudayañ ca attha-gamañ ca assādañ ca ādīnavañ ca nissaraṇañ ca yathā-bhūtaɱ viditvā anupādā vimokkho.|| ||</p>

					<p class="f4">Evaɱ vādiɱ kho maɱ bhikkhave evamakkhāyiɱ.|| ||</p>

					<p class="f4">Eke samaṇa-brāhmaṇā asatā tucchā musā abhutena abbhāvikkhanti:|| ||</p>

					<p class="f4">'Na Samaṇo Gotamo kāmānaɱ pariññaɱ paññāpeti.|| ||</p>

					<p class="f4">Na rūpānaɱ pariññaɱ paññāpeti,||<br />
					na vedanānaɱ pariññaɱ paññāpetī' ti.|| ||</p>

					<p class="f4"> <a id="pg65"><span class="f2 g"><b>[65]</b></span></a> Kāmānaɱ kho ahaɱ bhikkhave pariññaɱ paññā-pemi,||<br />
					rūpānañca pariññaɱ paññā-pemi,||<br />
					vedanānañca pariññaɱ paññā-pemi diṭṭhe'va dhamme nicchāto nibbuto sītibhūto anupādā pari-Nibbānaɱ paññāpemī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
