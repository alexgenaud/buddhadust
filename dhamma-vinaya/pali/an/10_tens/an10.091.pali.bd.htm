<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 91. Gotama speaks to the wealthy banker Anāthapiṇḍika, breaking down the distinctions between sorts of persons who are still enjoyers of sense pleasures according to the extent they earn their wealth legitimately and dispense with it wisely." />
<title>AN 10 91: Kāma-Bhogī Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					X: Upāsaka-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p91">Sutta 91</a></h4>

					<h1>Kāma-Bhogī Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg176"><span class="f2 g"><b>[176]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.091.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Anāthapiṇḍikaṃ gahapatiṃ Bhagavā etad avoca:|| ||</p>

					<p class="f4"><a id="pg177"><span class="f2 g"><b>[177]</b></span></a> 2. "Dasa yime gahapati kāma-bhogī santo saṃvijj'amānā lokasmiṃ.|| ||</p>

					<p class="f4">Katame dasa?|| ||</p>

					<p class="f4">3. Idha gahapati ekacco kāma-bhogī adhammena bhoge pariyesati sāhasena||<br />
					adhammena bhoge pariyesitvā sāhasena,||<br />
					na attāṇaṃ sukheti pīneti,||<br />
					na saṃvibhajati||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">4. Idha pana gahapati ekacco kāma-bhogī adhammena bhoge pariyesati sāhasena||<br />
					adhammena bhoge pariyesitvā sāhasena,||<br />
					attāṇaṃ sukheti pīneti,||<br />
					na saṃvibhajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">5. Idha pana gahapati ekacco kāma-bhogī adhammena bhoge pariyesati sāhasena||<br />
					adhammena bhoge pariyesitvā sāhasena,||<br />
					attāṇaṃ sukheti pīneti,||<br />
					saṃvibhajati,||<br />
					puññāni karoti.|| ||</p>

					<p class="ctr c">&#9632;</p>

					<p class="f4">6. Idha pana gahapati ekacco kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhoge pariyesitvā sāhasena pi||<br />
					asāhasena pi||<br />
					na attāṇaṃ sukheti pīneti,||<br />
					na saṃvihajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">7. Idha pana gahapati ekacco kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhoge pariyesitvā sāhasena pi||<br />
					asāhasena pi||<br />
					attāṇaṃ sukheti pīneti,||<br />
					na saṃvibhajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">8. Idha pana gahapati ekacco kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhoge pariyesitvā sāhasena pi||<br />
					asāhasena pi||<br />
					attāṇaṃ sukheti pīneti,||<br />
					saṃvibhajati,||<br />
					puññāni karoti.|| ||</p>

					<p class="ctr c">&#9632;</p>

					<p class="f4">9. Idha pana ekacco kāma-bhogī dhammena bhege pariyesati asāhasena,||<br />
					dhammena bhege pariyesitvā asāhasena||<br />
					na attāṇaṃ sukheti pīneti,||<br />
					na saṃvibhajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">10. Idha pana gahapati ekacco kāma-bhogī dhammena bhoge pariyesati asāhasena,||<br />
					dhammena bhoge pariyesitvā <a id="pg178"><span class="f2 g"><b>[178]</b></span></a> asāhasena||<br />
					attāṇaṃ sukheti pīneti,||<br />
					na saṃvibhajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">11. Idha pana gahapati ekacco kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīneti,||<br />
					saṃvibhajati,||<br />
					puññāni karoti.|| ||</p>

					<p class="f4">Te ca bhoge gadito mucchito ajjhāpanno ānādīnava dassāvī anissaraṇa-pañño paribhuñjati.|| ||</p>

					<p class="ctr c">&#9632;</p>

					<p class="f4">12. Idha pana gahapati ekacco kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīneti,||<br />
					saṃvibhajati,||<br />
					puññāni karoti.|| ||</p>

					<p class="f4">Te ca bhoge agadito amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Tatra gahapati yvāyaṃ kāma-bhogī adhammena bhoge pariyesati sāhasena,||<br />
					adhammena bhoge pariyesitvā sāhasena,||<br />
					na attāṇaṃ sukheti pīneti,||<br />
					na saṃvibhajati,||<br />
					na puññāni karoti:||<br />
					ayaṃ gahapati kāma-bhogī tīhi ṭhānehi gārayho.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā paṭhamena ṭhānena gārayho.|| ||</p>

					<p class="f4">'Na attāṇaṃ sukheti pīne' ti||<br />
					iminā dutiyena ṭhānena gārayho.|| ||</p>

					<p class="f4">'Na saṃvibhajati, na puññāni karotī' ti||<br />
					iminā tatiyena ṭhānena gārayho.|| ||</p>

					<p class="f4">Ayaṃ gahapati kāma-bhogī imehi tīhi ṭhānehi gārayho.|| ||</p>

					<p class="ctr c">&#9632;</p>

					<p class="f4">14. Tatra gahapati yvāyaṃ kāma-bhogī adhammena bhoge pariyesati sāhasena,||<br />
					adhammena bhoge pariyesitvā sāhasena||<br />
					attāṇaṃ sukheti pīneti,||<br />
					na saṃvibhajati,||<br />
					na puññāni karoti:||<br />
					ayaṃ gahapati kāma-bhogī dvīhi ṭhānehi gārayho,||<br />
					ekena ṭhānena pāsaṃso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā paṭhamena ṭhānena gārayho.|| ||</p>

					<p class="f4">'Attānaṃ sukheti pīnetī' ti||<br />
					iminā eketa ṭhānena pāsaṃso.|| ||</p>

					<p class="f4">'Na saṃvibhajati,||<br />
					na puññāni karotī' ti||<br />
					iminā dutiyena ṭhānena gārayho.|| ||</p>

					<p class="f4">Ayaṃ gahapati kāma-bhogī imehi dvīhi ṭhānehi gārayho||<br />
					iminā ekena ṭhānena pāsaṃso.|| ||</p>

					<p class="ctr c">&#9632;</p>

					<p class="f4"><a id="pg179"><span class="f2 g"><b>[179]</b></span></a> 15. Tatra gahapati yvāyaṃ kāma-bhogī adhammena bhoge pariyesati sāhasena,||<br />
					adhammena bhoge pariyesitvā sāhasena||<br />
					attāṇaṃ sukheti pīneti,||<br />
					saṃvibhajati,||<br />
					puññāni karoti:||<br />
					ayaṃ gahapati kāma-bhogī ekena ṭhānena gārayho,||<br />
					dvīhi ṭhānehi pāsaṃso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā ekena ṭhānena gārayho.|| ||</p>

					<p class="f4">'Attānaṃ sukheti pīnetī' ti||<br />
					iminā paṭhameta ṭhānena pāsaṃso.|| ||</p>

					<p class="f4">'Saṃvibhajati, puññāni karotī, ti||<br />
					iminā dutiyena ṭhānena pāsaṃso.|| ||</p>

					<p class="f4">Ayaṃ gahapati kāma-bhogī iminā ekena ṭhānena gārayho,||<br />
					imehi dvīhi ṭhānehi pāsaṃso.|| ||</p>

					<p class="ctr c">&#9632;</p>

					<p class="f4">16. Tatra gahapati yavāyaṃ kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhege pariyesitvā sāhasena pi||<br />
					asāhasena pi||<br />
					na attāṇaṃ sukheti pīneti||<br />
					na saṃvibhajati,||<br />
					na puññāni karoti:||<br />
					ayaṃ gahapati kāma-bhogī ekena ṭhānena pāsaṃso,||<br />
					tīhi ṭhānehi gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā ekena ṭhānena pāsaṃso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā paṭhamena ṭhānena gārayho.|| ||</p>

					<p class="f4">'Na attāṇaṃ sukheti pīnetī' ti||<br />
					iminā dutiyena ṭhāne gārayho.|| ||</p>

					<p class="f4">'Na saṃvibhajati,||<br />
					na puññāni karotī' ti||<br />
					iminā tatiyena ṭhānena gārayho.|| ||</p>

					<p class="f4">Ayaṃ gahapati kāma-bhogī iminā ekena ṭhānena pāsaṃso,||<br />
					imehi tīhi ṭhānehi gārayho.|| ||</p>

					<p class="ctr c">&#9632;</p>

					<p class="f4">17. Tatra gahapati yvāyaṃ kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhoge pariyesitvā sāhasena pi||<br />
					asāhasena pi,||<br />
					attāṇaṃ sukheti pīneti||<br />
					na saṃvibhajati||<br />
					na puññāni karoti:||<br />
					ayaṃ gahapati kāma-bhogī dvīhi ṭhānehi pāsaṃso,||<br />
					dvīhi ṭhānehi gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaṃso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā paṭhamena ṭhanena gārayho.|| ||</p>

					<p class="f4">'Attānaṃ sukheti pīnetī' ti||<br />
					iminā dutiyena ṭhānena pāsaṃso.|| ||</p>

					<p class="f4">'Na saṃvibhajati,||<br />
					na puññāni karotī' ti||<br />
					iminā dutiyena ṭhānena gārayho. <a id="pg180"><span class="f2 g"><b>[180]</b></span></a>|| ||</p>

					<p class="f4">Ayaṃ gahapati kāma-bhogī||<br />
					imehi dvīhi ṭhānehi pāsaṃso,||<br />
					imehi dvīhi ṭhānehi gārayho.|| ||</p>

					<p class="ctr c">&#9632;</p>

					<p class="f4">18. Tatra gahapati yvāyaṃ kāma-bhogī dhamm-ā-dhammena bhoge pariyesati sāhasena pi||<br />
					asāhasena pi||<br />
					dhamm-ā-dhammena bhoge pariyesitvā sāhasena pi||<br />
					asāhasena pi,||<br />
					attāṇaṃ sukheti pīneti,||<br />
					saṃvibhajati puññāni karoti:||<br />
					ayaṃ gahapati kāma-bhogī tīhi ṭhānehi pāsaṃso,||<br />
					ekena ṭhānena gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaṃso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā ekena ṭhānena gārayho.|| ||</p>

					<p class="f4">'Attānaṃ sukheti pīnetī' ti||<br />
					iminā dutiyena ṭhānena pāsaṃso.|| ||</p>

					<p class="f4">'Saṃvibhajati, puññāni karotī' ti||<br />
					iminā tatiyena ṭhānena pāsaṃso.|| ||</p>

					<p class="f4">Ayaṃ gahapati kāma-bhogī imehi tīhi ṭhānehi pāsaṃso,||<br />
					iminā ekena ṭhānena gārayho.|| ||</p>

					<p class="ctr c">&#9632;</p>

					<p class="f4">19. Tatra gahapati yvāyaṃ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					na attāṇaṃ sukheti pīneti,||<br />
					na saṃvibhajati,||<br />
					na puññāni karoti:||<br />
					ayaṃ gahapati kāma-bhogī ekena ṭhānena pāsaṃso,||<br />
					dvīhi ṭhānehi gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā ekena ṭhānena pāsaṃso.|| ||</p>

					<p class="f4">'Na attāṇaṃ sukheti pīnetī'ti,||<br />
					iminā paṭhamena ṭhānena gārayho.|| ||</p>

					<p class="f4">'Na saṃvibhajati,||<br />
					na puññāni karotī'ti||<br />
					iminā dutiyena ṭhānena gārayho.|| ||</p>

					<p class="f4">Ayaṃ gahapati kāma-bhogī iminā ekena ṭhānena pāsaṃso,||<br />
					imehi dvīhi ṭhānehi gārayho.|| ||</p>

					<p class="ctr c">&#9632;</p>

					<p class="f4">20. Tatra gahapati, yvāyaṃ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīneti,||<br />
					na saṃvibhajati,||<br />
					na puññāni karoti:||<br />
					ayaṃ gahapati kāma-bhogī dvīhi ṭhānehi pāsaṃso,||<br />
					ekena ṭhānena gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaṃso.|| ||</p>

					<p class="f4">'Attānaṃ sukheti pīnetī' ti,||<br />
					iminā dutiyena ṭhānena pāsaṃso.|| ||</p>

					<p class="f4">'Na saṃvibhajati na puññāni karotī' ti||<br />
					iminā enena ṭhānena gārayho.|| ||</p>

					<p class="f4"><a id="pg181"><span class="f2 g"><b>[181]</b></span></a> Ayaṃ gahapati kāma-bhogī imehi dvīhi ṭhānehi pāsaṃso,||<br />
					iminā ekena ṭhānena gārayho.|| ||</p>

					<p class="ctr c">&#9632;</p>

					<p class="f4">21. Tatra gahapati, yvāyaṃ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīneti||<br />
					saṃvibhajati,||<br />
					puññāni karoti,||<br />
					te ca bhoge gadito mucchito ajjhāpanno anādīnava dassāvī anissaraṇa pañño paribhuñjati.|| ||</p>

					<p class="f4">Ayaṃ gahapati, kāma-bhogī tīhi ṭhānehi pāsaṃso,||<br />
					ekena ṭhānena gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaṃso.|| ||</p>

					<p class="f4">'Attānaṃ sukheti pīnetī' ti||<br />
					iminā dutiyena ṭhānena pāsaṃso.|| ||</p>

					<p class="f4">Saṃvibhajati puññāni karotī' ti||<br />
					iminā tatiyena ṭhānena pāsaṃso.|| ||</p>

					<p class="f4">'Te ca bhoge gadito mucchito ajjhāpanno anādīnava-dassāvī anissaraṇapañ peribhuñjatī' ti,||<br />
					iminā ekena ṭhānena gārayho.|| ||</p>

					<p class="f4">Ayaṃ gahapati kāma-bhogī imehi tīhi ṭhānehi pāsaṃso,||<br />
					iminā ekena ṭhānena gārayho.|| ||</p>

					<p class="ctr c">&#9632;</p>

					<p class="f4">22. Tatra gahapati yvāyaṃ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīneti||<br />
					saṃvibhajati puññāni karoti,||<br />
					te ca bhoge agadito amucchito anajjhāpanno ādīnava-dassāvī nissaraṇa pañño paribhuñjati.|| ||</p>

					<p class="f4">Ayaṃ gahapati, kāma-bhogī catūhi ṭhānehi pāsaṃso.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaṃso.|| ||</p>

					<p class="f4">'Attānaṃ sukheti pīnetī' ti||<br />
					iminā dutiyena ṭhānena pāsaṃso.|| ||</p>

					<p class="f4">'Saṃvibhajati,||<br />
					puññāni karotī' ti||<br />
					iminā tatiyena ṭhānena pāsaṃso.|| ||</p>

					<p class="f4">'Te ca bhoge agadito amucchito anajjhāpanno ādīnava-dassāvī nissaraṇa-pañño paribhuñjatī'ti,||<br />
					iminā catutthena ṭhānena pāsaṃso.|| ||</p>

					<p class="f4">Ayaṃ gapahati kāma-bhogī imehi catūhi ṭhanehi pāsaṃso.|| ||</p>

					<p class="f4">Ime kho gahapati dasa kāma-bhogī santo saṃvijj'amānā lokasmiṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaṃ kho gahapati dasannaṃ kāma-bhogīnaṃ yvāyaṃ kāma-bhogī dhammena bhoge pariyesati asāhasena||<br />
					<a id="pg182"><span class="f2 g"><b>[182]</b></span></a> dhammena bhoge pariyesitvā asāhasena,||<br />
					attāṇaṃ sukheti pīneti||<br />
					saṃvijati puññāni karoti,||<br />
					te ca bhoge agadito amucchito anajjhāpanno ādīnava-dassāvī nissaraṇa pañ peribhuñjati,||<br />
					ayaṃ imesaṃ dasannaṃ kāma-bhogīnaṃ aggo ca||<br />
					seṭṭho ca||<br />
					pāmokkho ca||<br />
					uttamo ca||<br />
					pavaro ca.|| ||</p>

					<p class="ctr c">&#9632;</p>

					<p class="f4">Seyyathā pi gahapati gavā khīraṃ,||<br />
					khīramhā dadhi,||<br />
					dadhimhā navanītaṃ,||<br />
					navanītamhā sappi,||<br />
					sappimhā sappi-maṇḍo tattha aggam akkhāyati,||<br />
					evam eva kho gagapati imesaṃ dasannaṃ kāma-bhogīnaṃ yvāyaṃ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīneti||<br />
					saṃvibhajati,||<br />
					puññāni karoti,||<br />
					te ca bhoge agadito amucchito anajjhāpanno ādīnava dassāvī nissaraṇa pañ peribhuñjati.|| ||</p>

					<p class="f4">Ayaṃ imesaṃ dasannaṃ kāma-bhogīnaṃ aggo ca||<br />
					seṭṭho ca||<br />
					pāmokkho ca||<br />
					uttamo ca||<br />
					pavaro cā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>