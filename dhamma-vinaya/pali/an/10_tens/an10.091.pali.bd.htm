<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 91. Gotama speaks to the wealthy banker Anāthapiṇḍika, breaking down the distinctions between sorts of persons who are still enjoyers of sense pleasures according to the extent they earn their wealth legitimately and dispense with it wisely." />
<title>AN 10 91: Kāma-Bhogī Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					X: Upāsaka-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p91">Sutta 91</a></h4>
					
					<h1>Kāma-Bhogī Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg176"><span class="f2 g"><b>[176]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.091.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4"><a id="pg177"><span class="f2 g"><b>[177]</b></span></a> 2. "Dasa yime gahapati kāma-bhogī santo saŋvijj'amānā lokasmiɱ.|| ||</p>

					<p class="f4">Katame dasa?|| ||</p>

					<p class="f4">3. Idha gahapati ekacco kāma-bhogī adhammena bhoge pariyesati sāhasena||<br />
					adhammena bhoge pariyesitvā sāhasena,||<br />
					na attānaɱ sukheti pīneti,||<br />
					na saɱvibhajati||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">4. Idha pana gahapati ekacco kāma-bhogī adhammena bhoge pariyesati sāhasena||<br />
					adhammena bhoge pariyesitvā sāhasena,||<br />
					attānaɱ sukheti pīneti,||<br />
					na saɱvibhajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">5. Idha pana gahapati ekacco kāma-bhogī adhammena bhoge pariyesati sāhasena||<br />
					adhammena bhoge pariyesitvā sāhasena,||<br />
					attānaɱ sukheti pīneti,||<br />
					saɱvibhajati,||<br />
					puññāni karoti.|| ||</p>

					<p class="ctr c">&#9632;</p>

					<p class="f4">6. Idha pana gahapati ekacco kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhoge pariyesitvā sāhasena pi||<br />
					asāhasena pi||<br />
					na attānaɱ sukheti pīneti,||<br />
					na saɱvihajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">7. Idha pana gahapati ekacco kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhoge pariyesitvā sāhasena pi||<br />
					asāhasena pi||<br />
					attānaɱ sukheti pīneti,||<br />
					na saɱvibhajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">8. Idha pana gahapati ekacco kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhoge pariyesitvā sāhasena pi||<br />
					asāhasena pi||<br />
					attānaɱ sukheti pīneti,||<br />
					saɱvibhajati,||<br />
					puññāni karoti.|| ||</p>

					<p class="ctr c">&#9632;</p>

					<p class="f4">9. Idha pana ekacco kāma-bhogī dhammena bhege pariyesati asāhasena,||<br />
					dhammena bhege pariyesitvā asāhasena||<br />
					na attānaɱ sukheti pīneti,||<br />
					na saɱvibhajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">10. Idha pana gahapati ekacco kāma-bhogī dhammena bhoge pariyesati asāhasena,||<br />
					dhammena bhoge pariyesitvā <a id="pg178"><span class="f2 g"><b>[178]</b></span></a> asāhasena||<br />
					attānaɱ sukheti pīneti,||<br />
					na saɱvibhajati,||<br />
					na puññāni karoti.|| ||</p>

					<p class="ctr c">&#9632;</p>

					<p class="f4">11. Idha pana gahapati ekacco kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attānaɱ sukheti pīneti,||<br />
					saɱvibhajati,||<br />
					puññāni karoti.|| ||</p>

					<p class="f4">Te ca bhoge gadito mucchito ajjhāpanno ānādīnava dassāvī anissaraṇa-pañño paribhuñjati.|| ||</p>

					<p class="ctr c">&#9632;</p>

					<p class="f4">12. Idha pana gahapati ekacco kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attānaɱ sukheti pīneti,||<br />
					saɱvibhajati,||<br />
					puññāni karoti.|| ||</p>

					<p class="f4">Te ca bhoge agadito amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">13. Tatra gahapati yvāyaɱ kāma-bhogī adhammena bhoge pariyesati sāhasena,||<br />
					adhammena bhoge pariyesitvā sāhasena,||<br />
					na attānaɱ sukheti pīneti,||<br />
					na saɱvibhajati,||<br />
					na puññāni karoti:||<br />
					ayaɱ gahapati kāma-bhogī tīhi ṭhānehi gārayho.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā paṭhamena ṭhānena gārayho.|| ||</p>

					<p class="f4">'Na attānaɱ sukheti pīne' ti||<br />
					iminā dutiyena ṭhānena gārayho.|| ||</p>

					<p class="f4">'Na saɱvibhajati, na puññāni karotī' ti||<br />
					iminā tatiyena ṭhānena gārayho.|| ||</p>

					<p class="f4">Ayaɱ gahapati kāma-bhogī imehi tīhi ṭhānehi gārayho.|| ||</p>

					<p class="ctr c">&#9632;</p>

					<p class="f4">14. Tatra gahapati yvāyaɱ kāma-bhogī adhammena bhoge pariyesati sāhasena,||<br />
					adhammena bhoge pariyesitvā sāhasena||<br />
					attānaɱ sukheti pīneti,||<br />
					na saɱvibhajati,||<br />
					na puññāni karoti:||<br />
					ayaɱ gahapati kāma-bhogī dvīhi ṭhānehi gārayho,||<br />
					ekena ṭhānena pāsaɱso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā paṭhamena ṭhānena gārayho.|| ||</p>

					<p class="f4">'Attānaɱ sukheti pīnetī' ti||<br />
					iminā eketa ṭhānena pāsaɱso.|| ||</p>

					<p class="f4">'Na saɱvibhajati,||<br />
					na puññāni karotī' ti||<br />
					iminā dutiyena ṭhānena gārayho.|| ||</p>

					<p class="f4">Ayaɱ gahapati kāma-bhogī imehi dvīhi ṭhānehi gārayho||<br />
					iminā ekena ṭhānena pāsaɱso.|| ||</p>

					<p class="ctr c">&#9632;</p>

					<p class="f4"><a id="pg179"><span class="f2 g"><b>[179]</b></span></a> 15. Tatra gahapati yvāyaɱ kāma-bhogī adhammena bhoge pariyesati sāhasena,||<br />
					adhammena bhoge pariyesitvā sāhasena||<br />
					attānaɱ sukheti pīneti,||<br />
					saɱvibhajati,||<br />
					puññāni karoti:||<br />
					ayaɱ gahapati kāma-bhogī ekena ṭhānena gārayho,||<br />
					dvīhi ṭhānehi pāsaɱso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā ekena ṭhānena gārayho.|| ||</p>

					<p class="f4">'Attānaɱ sukheti pīnetī' ti||<br />
					iminā paṭhameta ṭhānena pāsaɱso.|| ||</p>

					<p class="f4">'Saɱvibhajati, puññāni karotī, ti||<br />
					iminā dutiyena ṭhānena pāsaɱso.|| ||</p>

					<p class="f4">Ayaɱ gahapati kāma-bhogī iminā ekena ṭhānena gārayho,||<br />
					imehi dvīhi ṭhānehi pāsaɱso.|| ||</p>

					<p class="ctr c">&#9632;</p>

					<p class="f4">16. Tatra gahapati yavāyaɱ kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhege pariyesitvā sāhasena pi||<br />
					asāhasena pi||<br />
					na attānaɱ sukheti pīneti||<br />
					na saɱvibhajati,||<br />
					na puññāni karoti:||<br />
					ayaɱ gahapati kāma-bhogī ekena ṭhānena pāsaɱso,||<br />
					tīhi ṭhānehi gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā ekena ṭhānena pāsaɱso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā paṭhamena ṭhānena gārayho.|| ||</p>

					<p class="f4">'Na attānaɱ sukheti pīnetī' ti||<br />
					iminā dutiyena ṭhāne gārayho.|| ||</p>

					<p class="f4">'Na saɱvibhajati,||<br />
					na puññāni karotī' ti||<br />
					iminā tatiyena ṭhānena gārayho.|| ||</p>

					<p class="f4">Ayaɱ gahapati kāma-bhogī iminā ekena ṭhānena pāsaɱso,||<br />
					imehi tīhi ṭhānehi gārayho.|| ||</p>

					<p class="ctr c">&#9632;</p>

					<p class="f4">17. Tatra gahapati yvāyaɱ kāma-bhogī dhamm-ā-dhammena bhoge pariyesati sāhasena pi||<br />
					asāhasena pi,||<br />
					dhamm-ā-dhammena bhoge pariyesitvā sāhasena pi||<br />
					asāhasena pi,||<br />
					attānaɱ sukheti pīneti||<br />
					na saɱvibhajati||<br />
					na puññāni karoti:||<br />
					ayaɱ gahapati kāma-bhogī dvīhi ṭhānehi pāsaɱso,||<br />
					dvīhi ṭhānehi gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaɱso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā paṭhamena ṭhanena gārayho.|| ||</p>

					<p class="f4">'Attānaɱ sukheti pīnetī' ti||<br />
					iminā dutiyena ṭhānena pāsaɱso.|| ||</p>

					<p class="f4">'Na saɱvibhajati,||<br />
					na puññāni karotī' ti||<br />
					iminā dutiyena ṭhānena gārayho. <a id="pg180"><span class="f2 g"><b>[180]</b></span></a>|| ||</p>

					<p class="f4">Ayaɱ gahapati kāma-bhogī||<br />
					imehi dvīhi ṭhānehi pāsaɱso,||<br />
					imehi dvīhi ṭhānehi gārayho.|| ||</p>

					<p class="ctr c">&#9632;</p>

					<p class="f4">18. Tatra gahapati yvāyaɱ kāma-bhogī dhamm-ā-dhammena bhoge pariyesati sāhasena pi||<br />
					asāhasena pi||<br />
					dhamm-ā-dhammena bhoge pariyesitvā sāhasena pi||<br />
					asāhasena pi,||<br />
					attānaɱ sukheti pīneti,||<br />
					saɱvibhajati puññāni karoti:||<br />
					ayaɱ gahapati kāma-bhogī tīhi ṭhānehi pāsaɱso,||<br />
					ekena ṭhānena gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaɱso.|| ||</p>

					<p class="f4">'Adhammena bhoge pariyesati sāhasenā' ti||<br />
					iminā ekena ṭhānena gārayho.|| ||</p>

					<p class="f4">'Attānaɱ sukheti pīnetī' ti||<br />
					iminā dutiyena ṭhānena pāsaɱso.|| ||</p>

					<p class="f4">'Saɱvibhajati, puññāni karotī' ti||<br />
					iminā tatiyena ṭhānena pāsaɱso.|| ||</p>

					<p class="f4">Ayaɱ gahapati kāma-bhogī imehi tīhi ṭhānehi pāsaɱso,||<br />
					iminā ekena ṭhānena gārayho.|| ||</p>

					<p class="ctr c">&#9632;</p>

					<p class="f4">19. Tatra gahapati yvāyaɱ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					na attānaɱ sukheti pīneti,||<br />
					na saɱvibhajati,||<br />
					na puññāni karoti:||<br />
					ayaɱ gahapati kāma-bhogī ekena ṭhānena pāsaɱso,||<br />
					dvīhi ṭhānehi gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā ekena ṭhānena pāsaɱso.|| ||</p>

					<p class="f4">'Na attānaɱ sukheti pīnetī'ti,||<br />
					iminā paṭhamena ṭhānena gārayho.|| ||</p>

					<p class="f4">'Na saɱvibhajati,||<br />
					na puññāni karotī'ti||<br />
					iminā dutiyena ṭhānena gārayho.|| ||</p>

					<p class="f4">Ayaɱ gahapati kāma-bhogī iminā ekena ṭhānena pāsaɱso,||<br />
					imehi dvīhi ṭhānehi gārayho.|| ||</p>

					<p class="ctr c">&#9632;</p>

					<p class="f4">20. Tatra gahapati, yvāyaɱ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attānaɱ sukheti pīneti,||<br />
					na saɱvibhajati,||<br />
					na puññāni karoti:||<br />
					ayaɱ gahapati kāma-bhogī dvīhi ṭhānehi pāsaɱso,||<br />
					ekena ṭhānena gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaɱso.|| ||</p>

					<p class="f4">'Attānaɱ sukheti pīnetī' ti,||<br />
					iminā dutiyena ṭhānena pāsaɱso.|| ||</p>

					<p class="f4">'Na saɱvibhajati na puññāni karotī' ti||<br />
					iminā enena ṭhānena gārayho.|| ||</p>

					<p class="f4"><a id="pg181"><span class="f2 g"><b>[181]</b></span></a> Ayaɱ gahapati kāma-bhogī imehi dvīhi ṭhānehi pāsaɱso,||<br />
					iminā ekena ṭhānena gārayho.|| ||</p>

					<p class="ctr c">&#9632;</p>

					<p class="f4">21. Tatra gahapati, yvāyaɱ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attānaɱ sukheti pīneti||<br />
					saɱvibhajati,||<br />
					puññāni karoti,||<br />
					te ca bhoge gadito mucchito ajjhāpanno anādīnava dassāvī anissaraṇa pañño paribhuñjati.|| ||</p>

					<p class="f4">Ayaɱ gahapati, kāma-bhogī tīhi ṭhānehi pāsaɱso,||<br />
					ekena ṭhānena gārayho.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaɱso.|| ||</p>

					<p class="f4">'Attānaɱ sukheti pīnetī' ti||<br />
					iminā dutiyena ṭhānena pāsaɱso.|| ||</p>

					<p class="f4">Saɱvibhajati puññāni karotī' ti||<br />
					iminā tatiyena ṭhānena pāsaɱso.|| ||</p>

					<p class="f4">'Te ca bhoge gadito mucchito ajjhāpanno anādīnava-dassāvī anissaraṇapañ peribhuñjatī' ti,||<br />
					iminā ekena ṭhānena gārayho.|| ||</p>

					<p class="f4">Ayaɱ gahapati kāma-bhogī imehi tīhi ṭhānehi pāsaɱso,||<br />
					iminā ekena ṭhānena gārayho.|| ||</p>

					<p class="ctr c">&#9632;</p>

					<p class="f4">22. Tatra gahapati yvāyaɱ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attānaɱ sukheti pīneti||<br />
					saɱvibhajati puññāni karoti,||<br />
					te ca bhoge agadito amucchito anajjhāpanno ādīnava-dassāvī nissaraṇa pañño paribhuñjati.|| ||</p>

					<p class="f4">Ayaɱ gahapati, kāma-bhogī catūhi ṭhānehi pāsaɱso.|| ||</p>

					<p class="f4">'Dhammena bhoge pariyesati asāhasenā' ti||<br />
					iminā paṭhamena ṭhānena pāsaɱso.|| ||</p>

					<p class="f4">'Attānaɱ sukheti pīnetī' ti||<br />
					iminā dutiyena ṭhānena pāsaɱso.|| ||</p>

					<p class="f4">'Saɱvibhajati,||<br />
					puññāni karotī' ti||<br />
					iminā tatiyena ṭhānena pāsaɱso.|| ||</p>

					<p class="f4">'Te ca bhoge agadito amucchito anajjhāpanno ādīnava-dassāvī nissaraṇa-pañño paribhuñjatī'ti,||<br />
					iminā catutthena ṭhānena pāsaɱso.|| ||</p>

					<p class="f4">Ayaɱ gapahati kāma-bhogī imehi catūhi ṭhanehi pāsaɱso.|| ||</p>

					<p class="f4">Ime kho gahapati dasa kāma-bhogī santo saŋvijj'amānā lokasmiɱ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Imesaɱ kho gahapati dasannaɱ kāma-bhogīnaɱ yvāyaɱ kāma-bhogī dhammena bhoge pariyesati asāhasena||<br />
					<a id="pg182"><span class="f2 g"><b>[182]</b></span></a> dhammena bhoge pariyesitvā asāhasena,||<br />
					attānaɱ sukheti pīneti||<br />
					saɱvijati puññāni karoti,||<br />
					te ca bhoge agadito amucchito anajjhāpanno ādīnava-dassāvī nissaraṇa pañ peribhuñjati,||<br />
					ayaɱ imesaɱ dasannaɱ kāma-bhogīnaɱ aggo ca||<br />
					seṭṭho ca||<br />
					pāmokkho ca||<br />
					uttamo ca||<br />
					pavaro ca.|| ||</p>

					<p class="ctr c">&#9632;</p>

					<p class="f4">Seyyathā pi gahapati gavā khīraɱ,||<br />
					khīramhā dadhi,||<br />
					dadhimhā navanītaɱ,||<br />
					navanītamhā sappi,||<br />
					sappimhā sappi-maṇḍo tattha aggam akkhāyati,||<br />
					evam eva kho gagapati imesaɱ dasannaɱ kāma-bhogīnaɱ yvāyaɱ kāma-bhogī dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attānaɱ sukheti pīneti||<br />
					saɱvibhajati,||<br />
					puññāni karoti,||<br />
					te ca bhoge agadito amucchito anajjhāpanno ādīnava dassāvī nissaraṇa pañ peribhuñjati.|| ||</p>

					<p class="f4">Ayaɱ imesaɱ dasannaɱ kāma-bhogīnaɱ aggo ca||<br />
					seṭṭho ca||<br />
					pāmokkho ca||<br />
					uttamo ca||<br />
					pavaro cā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>