<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 216. Ten, twenty, thirty, fourty things which a certain one here when body breaks up, beyond death rises up again in the Waste, the Ill-bourn, the Downfall, in Purgatory, ten, twenty, thirty, fourty which a certain one here when body breaks up, beyond death rises up again in the Happy Bourn, the heaven-world." />
<title>AN 10 216: [Untitled]</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					XXII: Sāmañña-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p216">Sutta 216</a></h4>

					<h1>[Untitled]</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg309"><span class="f2 g"><b>[309]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.216.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Dasahi bhikkhave dhammehi samannāgato bālo veditabbo.|| ||</p>

					<p class="f4">Katamehi dasahi?|| ||</p>

					<p class="f4">Pāṇ-ā-tipātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisuṇā-vāco hoti,||<br />
					pharusā-vāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhiko hoti.|| ||</p>

					<p class="f4">Imehi kho bhikkhave dasahi dhammehi samannāgato bālo veditabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Dasahi bhikkhave dhammehi samannāgato paṇḍito veditabbo.|| ||</p>

					<p class="f4">Katamehi dasahi?|| ||</p>

					<p class="f4">Pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunāya vācāya paṭivirato hoti,||<br />
					pharusāya vācāya paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhiko hoti.|| ||</p>

					<p class="f4">Imehi kho bhikkhave dasahi dhammehi samannāgato paṇḍito veditabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Visatiyā bhikkhave dhammehi samannāgato bālo veditabbo.|| ||</p>

					<p class="f4">Katamehi visatiyā?|| ||</p>

					<p class="f4">Attanā ca pāṇ-ā-tipātī hoti,||<br />
					parañca pāṇ-ā-tipāte sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca adinn'ādāyī hoti, parañca adinn'ādāne sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārī hoti, parañca kāmesu micchā-cāre sam-ā-dapeti|| ||</p>

					<p class="ctr c">&#9632;</p>

					<p class="f4">Attanā ca musā-vādī hoti, parañca musā-vāde sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca pisunavāco hoti, parañca pisunāya vācāya sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca pharusā-vāco hoti, parañca pharusāya vācāya sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca sampha-p-palāpī hoti, parañca sampha-p-palāpe sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca abhijjhālū hoti, parañca abhijjhāya sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca vyāpanna-citto hoti, parañca vyāpāde sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca micchā-diṭṭhiko hoti, parañca micchā-diṭṭhiyā sam-ā-dapeti.|| ||</p>

					<p class="f4">Imehi kho bhikkhave vīsatiyā dhammehi samannāgato bālo veditabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>


					<p class="f4">Vīsatiyā bhikkhave dhammehi samannāgato paṇḍito veditabbo.|| ||</p>

					<p class="f4">Katamehi vīsatiyā?|| ||</p>

					<p class="f4">Attanā ca pāṇ-ā-tipātā paṭivirato hoti,||<br />
					parañ ca pāṇ-ā-tipātā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca adinn'ādānā paṭivirato hoti,||<br />
					parañ ca adinn'ādānā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārā paṭivirato hoti,||<br />
					parañ ca kāmesu micchā-cārā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca musā-vādā paṭivirato hoti,||<br />
					parañ ca musā-vādā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca pisunāya vācāya paṭivirato hoti,||<br />
					parañ ca pisunāya vācāya veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca pharusāya vācāya paṭivirato hoti,||<br />
					parañ ca pharusāyā vācāya veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca sampha-p-palāpā paṭivirato hoti,||<br />
					parañ ca sampha-p-palāpā veramaṇiyā sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca anabhijjhālū hoti,||<br />
					parañ ca anabhijjhāya sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca Avyāpanna-citto hoti,||<br />
					parañ ca avyāpāde sam-ā-dapeti.|| ||</p>

					<p class="ctr c">&#9632;</p>

					<p class="f4">Attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti.|| ||</p>

					<p class="f4">Imehi kho bhikkhave vīsatiyā dhammehi samannāgato paṇḍito veditabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tiṃsāya bhikkhave dhammehi samannāgato bālo veditabbo.|| ||</p>

					<p class="f4">Katamehi tiṃsāya?|| ||</p>

					<p class="f4">Attanā ca pāṇ-ā-tipātī hoti,||<br />
					parañ ca pāṇ-ā-tipāte sam-ā-dapeti,||<br />
					pāṇ-ā-tipāte ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca adinn'ādāyī hoti,||<br />
					parañ ca adinn'ādāne sam-ā-dapeti,||<br />
					adinn'ādāne ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārī hoti,||<br />
					parañ ca kāmesu micchā-cāre sam-ā-dapeti,||<br />
					kāmesu micchā-cāre ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca musā-vādī hoti,||<br />
					parañ ca musā-vāde sam-ā-dapeti,||<br />
					musā-vāde ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca pisunavāco hoti,||<br />
					parañ ca pisunāya vācāya sam-ā-dapeti,||<br />
					pisunāya vācāya ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca pharusavāco hoti,||<br />
					parañ ca pharusāya vācāya sam-ā-dapeti,||<br />
					pharusāya vācāya ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca sampha-p-palāpī hoti,||<br />
					parañ ca sampha-p-palāpe sam-ā-dapeti,||<br />
					sampha-p-palāpe ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca abhijjhālū hoti,||<br />
					parañ ca abhijjhāya sam-ā-dapeti,||<br />
					abhijjhāya ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca vyāpanna citto hoti,||<br />
					parañ ca vyāpāde sam-ā-dapeti,||<br />
					vyāpāde ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca micchā-diṭṭhiko hoti,||<br />
					parañ ca micchā-diṭṭhiyā sam-ā-dapeti,||<br />
					micchā-diṭṭhiyā ca samanuñño hoti.|| ||</p>

					<p class="f4">Imehi kho bhikkhave tiṃsāya dhammehi samannāgato bālo veditabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tiṃsāya bhikkhave dhammehi samannāgato paṇḍito veditabbo.|| ||</p>

					<p class="f4">Katamehi tiṃsāya?|| ||</p>

					<p class="f4">Attanā ca pāṇ-ā-tipātā paṭivirato hoti,||<br />
					parañ ca pāṇ-ā-tipātā veramaṇiyā sam-ā-dapeti,||<br />
					pāṇ-ā-tipātā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca adinn'ādānā paṭivirato hoti,||<br />
					parañ ca adinn'ādānā veramaṇiyā sam-ā-dapeti,||<br />
					adinn'ādānā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cāri paṭivirato hoti,||<br />
					parañ ca kāmesu micchā-cārā veramaṇiyā sam-ā-dapeti,||<br />
					kāmesu micchā-cārā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca musā-vādā paṭivirato hoti,||<br />
					parañ ca musā-vādā veramaṇiyā sam-ā-dapeti,||<br />
					musā-vādā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca pisunāya vācāya paṭivirato hoti,||<br />
					parañ ca pisunāya vācāya veramaṇiyā sam-ā-dapeti,||<br />
					pisunāya vācāya veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca pharusāya vācāya paṭivirato hoti,||<br />
					parañ ca parusāya vācāya veramaṇiyā sam-ā-dapeti,||<br />
					pharusāya vācāya veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca sampha-p-palāpā paṭivirato hoti,||<br />
					parañ ca sampha-p-palāpā veramaṇiyā sam-ā-dapeti,||<br />
					sampha-p-palāpā veramaṇiyā ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca anabhijjhālū hoti,||<br />
					parañ ca anabhijjhāya sam-ā-dapeti,||<br />
					anabhijjhāya ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca abyāpanna citto hoti,||<br />
					parañ ca avyāpāde sam-ā-dapeti,||<br />
					avyāpāde ca samanuñño hoti.|| ||</p>

					<p class="ctr c">&#9632;</p>

					<p class="f4">Attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti,||<br />
					sammā-diṭṭhiyā ca samanuñño hoti.|| ||</p>

					<p class="f4">Imehi kho bhikkhave tiṃsāya dhammehi samannāgato paṇḍito veditabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Cattārisāya bhikkhave dhammehi samannāgato bālo veditabbo.|| ||</p>

					<p class="f4">Katamehi cattārisāya?|| ||</p>

					<p class="f4">Attanā ca pāṇ-ā-tipātī hoti,||<br />
					parañ ca pāṇ-ā-tipāte sam-ā-dapeti,||<br />
					pāṇ-ā-tipāte ca samanuñño hoti,||<br />
					pāṇ-ā-tipātassa ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca adinn'ādāyī hoti,||<br />
					parañ ca adinn'ādāne sam-ā-dapeti,||<br />
					adinn'ādāne ca samanuñño hoti,||<br />
					adinn'ādānassa ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārī hoti,||<br />
					parañ ca kāmesu micchā-cāre sam-ā-dapeti,||<br />
					kāmesu micchā-cāre ca samanuñño hoti,||<br />
					kāmesu micchā-cārassa ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca musā-vādī hoti,||<br />
					parañ ca musā-vāde sam-ā-dapeti,||<br />
					musā-vāde ca samanuñño hoti,||<br />
					musā-vādassa ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca pisunavāco hoti,||<br />
					parañ ca pisunāya vācāya sam-ā-dapeti,||<br />
					pisunāya vācāya samanuñño hoti,||<br />
					pisunāya ca vācāya vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca pharusavāco hoti,||<br />
					parañ ca pharusāya vācāya sam-ā-dapeti,||<br />
					pharusāya vācāya ca samanuñño hoti,||<br />
					pharusāya vācāya ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca sampha-p-palāpī hoti,||<br />
					parañ ca sampha-p-palāpe sam-ā-dapeti,||<br />
					sampha-p-palāpe ca samanuñño hoti,||<br />
					sampha-p-palāpassa ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca abhijjhālū hoti,||<br />
					parañ ca abhijjhāya sam-ā-dapeti,||<br />
					abhijjhāya ca samanuñño hoti,||<br />
					abhijjhāya ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca vyāpanna-citto hoti,||<br />
					parañ ca vyāpāde sam-ā-dapeti,||<br />
					vyāpāde samanuñño hoti,||<br />
					vyāpādassa ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca micchā-diṭṭhiko hoti,||<br />
					parañ ca micchā-diṭṭhiyā sam-ā-dapeti,||<br />
					micchā-diṭṭhiyā ca samanuñño hoti,||<br />
					micchā-diṭṭhiyā ca vaṇṇaṃ bhāsati.|| ||</p>

					<p class="f4">Imehi kho bhikkhave cattārīsāya dhammehi samannāgato bālo veditabbo.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Cattārīsāya bhikkhave dhammehi samannāgato paṇḍito veditabbo.|| ||</p>

					<p class="f4">Katamehi cattārīsāya?|| ||</p>

					<p class="f4">Attanā ca pāṇ-ā-tipātā paṭivirato hoti,||<br />
					parañ ca pāṇ-ā-tipātā veramaṇiyā sam-ā-dapeti,||<br />
					pāṇ-ā-tipātā veramaṇiyā ca samanuñño hoti,||<br />
					pāṇ-ā-tipātā veramaṇiyā ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca adinn'ādānā paṭivirato hoti,||<br />
					parañ ca adinn'ādānā veramaṇiyā sam-ā-dapeti,||<br />
					adinn'ādānā veramaṇiyā ca samanuñño hoti,||<br />
					adinn'ādānā veramaṇiyā ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca kāmesu micchā-cārā paṭivirato hoti,||<br />
					parañ ca kāmesu micchā-cārā veramaṇiyā sam-ā-dapeti,||<br />
					kāmesu micchā-cārā veramaṇiyā ca samanuñño hoti,||<br />
					kāmesu micchā-cārā veramaṇiyā ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca musā-vādā paṭivirato hoti,||<br />
					parañ ca musā-vādā veramaṇiyā sam-ā-dapeti,||<br />
					musā-vādā veramaṇiyā ca samanuñño hoti,||<br />
					musā-vādā veramaṇiyā ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca pisunāya vācāya paṭivirato hoti,||<br />
					parañ ca pisunāyā vācāya veramaṇiyā sam-ā-dapeti,||<br />
					pisunāya vācāya veramaṇiyā ca samanuñño hoti,||<br />
					pisunāyā vācāya veramaṇiyā ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca pharusāya vācāya paṭivirato hoti,||<br />
					parañ ca pharusāya vavāya veramaṇiyā sam-ā-dapeti,||<br />
					pharusāya vācāya veramaṇiyā ca samanuñño hoti,||<br />
					pharusāya vācāya veramaṇiyā ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca sampha-p-palāpā paṭivirato hoti,||<br />
					parañ ca sampha-p-palāpā veramaṇiyā sam-ā-dapeti,||<br />
					sampha-p-palāpā veramaṇiyā ca samanuñño hoti,||<br />
					sampha-p-palāpā ca veramaṇiyā vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca anabhijjhālū hoti,||<br />
					parañ ca anabhijjhāya sam-ā-dapeti,||<br />
					anabhijjhāya ca samanuñño hoti,||<br />
					anabhijjhāya ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca avyāpanna-citto hoti,||<br />
					parañ ca avyāpāde sam-ā-dapeti,||<br />
					avyāpāde ca samanuñño hoti,||<br />
					avyāpādassa ca vaṇṇaṃ bhāsati.|| ||</p>

					<p class="ctr c">&#9632;</p>

					<p class="f4">Attanā ca sammā-diṭṭhiko hoti,||<br />
					parañ ca sammā-diṭṭhiyā sam-ā-dapeti,||<br />
					sammā-diṭṭhiyā ca samanuñño hoti,||<br />
					sammā-diṭṭhiyā ca vaṇṇaṃ bhāsati.|| ||</p>

					<p class="f4">Imehi kho bhikkhave cattārīsāya dhammehi samannāgato paṇḍito veditabbo." ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>