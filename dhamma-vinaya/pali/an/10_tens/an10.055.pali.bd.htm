<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 55. Sāriputta explains the meaning in Gotama's system of the expressions: -Of a nature to wane-, and -Of a nature not to wane-." />
<title>AN 10 55: Parihāna Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					VI. Sa-Citta Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p55">Sutta 55</a></h4>

					<h1>Parihāna Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg102"><span class="f2 g"><b>[102]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.055.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.055.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Sāriputto Sāvatthiyaṃ viharati.|| ||</p>

					<p class="f4">Tatra kho āyasmā Sāriputto bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">2. "'Parihāna-dhammo puggalo,||<br />
					parihāna-dhammo puggalo' ti,||<br />
					āvuso vuccati.|| ||</p>

					<p class="f4">Kittāvatā nu kho āvuso||<br />
					'parihāna-dhammo puggalo'||<br />
					vutto Bhagavatā?|| ||</p>

					<p class="f4">Kittāvatā ca pana||<br />
					'aparihāna-dhammo puggalo'||<br />
					vutto Bhagavatā" ti?|| ||</p>

					<p class="ctr c">&#9632;</p>

					<p class="f4">"Dūrato pi kho mayaṃ āvuso āgaccheyyāma āyasmato Sāriputtassa santike etassa bhāsitassa attha-maññātuṃ,||<br />
					sādhu-vatāya-smantaṃ yeva Sāriputtaṃ paṭibhātu,||<br />
					etassa bhāsitassa <a id="pg103"><span class="f2 g"><b>[103]</b></span></a> attho.|| ||</p>

					<p class="f4">Āyasmato Sāriputtassa sutvā bhikkhu dhāressantī" ti.|| ||</p>

					<p class="ctr c">&#9632;</p>

					<p class="f4">"Tena h'āvuso suṇātha,||<br />
					sādhukaṃ||<br />
					manasi-karotha bhāsissāmī" ti.|| ||</p>

					<p class="f4">"Evam āvuso" ti kho te bhikkhu āyasmato Sāriputtassa paccassosuṃ.|| ||</p>

					<p class="f4">Āyasmā Sāriputto etad avoca:|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">3. "Kittāvatā nu kho āvuso parihāna-dhammo puggalo vutto Bhagavatā?|| ||</p>

					<p class="f4">Idh'āvuso bhikkhu a-s-sutañ c'eva dhammaṃ na suṇāti,||<br />
					sutā c'assa dhammā sammosaṃ gacchanti,||<br />
					ye c'assa dhammā pubbe cetaso samphuṭṭha-pubbā,||<br />
					te ca na samud'ācaranti,||<br />
					aviññātañ ca na vijānāti.|| ||</p>

					<p class="f4">Ettāvatā kho āvuso parihāna-dhammo puggalo vutto Bhagavatā.|| ||</p>

					<p class="ctr c">&#9632;</p>

					<p class="f4">4. Kittāvatā ca pan'āvuso aparihāna-dhammo puggalo vutto Bhagavatā?|| ||</p>

					<p class="f4">Idh'āvuso Bhikkhu a-s-sutañ c'eva dhammaṃ suṇāti,||<br />
					sutā c'assa dhammā na sammosaṃ gacchanti,||<br />
					ye c'assa dhammā pubbe cetaso samphuṭṭha-pubbā,||<br />
					te ca samud'ācaranti||<br />
					aviññātañ ca vijānāti.|| ||</p>

					<p class="f4">Ettāvatā kho āvuso aparihāna-dhammo puggalo vutto Bhagavatā.|| ||</p>

					<p class="ctr c">&#9632;</p>

					<p class="f4">5. No ce āvuso bhikkhu para-citta-pariyāya kusalo hoti,||<br />
					atha 'sa-citta-pariyāya kusalo bhavissāmī' ti.|| ||</p>

					<p class="f4">Evaṃ hi vo āvuso sikkhitabbaṃ.|| ||</p>

					<p class="ctr c">&#9632;</p>

					<p class="f4">6. Kathañ cāvuso bhikkhu sa-citta-pariyāya kusalo hoti?|| ||</p>

					<p class="f4">Seyyathā pi āvuso itthī vā puriso vā daharo yuvā maṇḍanaka jātiko ādāse vā parisuddhe pariyodāte,||<br />
					acche vā udapatte sakaṃ mukha-nimittaṃ pacc'avekkhamāno sace tattha passati rajaṃ vā aṇgaṇaṃ vā,||<br />
					tass'eva rajassa vā aṇgaṇassa vā pahānāya vāyamati,||<br />
					no ce tattha passati rajaṃ vā aṇgaṇaṃ vā,||<br />
					ten'ev'atta-mano hoti <a id="pg104"><span class="f2 g"><b>[104]</b></span></a> paripuṇṇa-saṃkappo,||<br />
					'lābhā vata me,||<br />
					parisuddhaṃ vata me' ti.|| ||</p>

					<p class="f4">Evam eva kho āvuso bhikkhuno pacc'avekkhanā bahu-kārā hoti kusalesu dhammesu:|| ||</p>

					<p class="f4">Anabhijjhālū nu kho bahulaṃ viharāmi,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">Avyāpanna-citto nu kho bahulaṃ viharāmi,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">Vigata-thīna-middho bahulaṃ viharāmi,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">Anuddhato nu kho bahulaṃ viharāmi,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">Tiṇṇavici-kiccho nu kho bahulaṃ viharāmi,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">A-k-kodhano nu kho bahulaṃ viharāmi,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">Asaṃkiliṭṭha-citto nu kho bahulaṃ viharāmi,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">Lābhī nu kho'mhi ajjhattaṃ dhamma-pāmujjassa,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">Lābhī nu kho'mhi ajjhattaṃ ceto samathassa,||<br />
					saṃvijjati nu kho me eso dhammo,||<br />
					udāhu no?|| ||</p>

					<p class="ctr c">&#9632;</p>

					<p class="f4">Lābhī nu kho'mhi adhipaññā dhamma-vipassanāya,||<br />
					saṃvijjati nu kho me eso dhammo,||<br />
					udāhu no ti?|| ||</p>

					<p class="ctr c">&#9632;</p>

					<p class="f4">7. Sace āvuso bhikkhu pacc'avekkhamāno sabbe pi'me kusale dhamme attani na samanupassati,||<br />
					ten āvuso bhikkhunā sabbesaṃ yeva imesaṃ kusalānaṃ dhammānaṃ paṭilābhāya adhimatto chando ca||<br />
					vāyāmo ca||<br />
					ussāho ca||<br />
					ussoḷhhī ca||<br />
					appaṭivānī ca||<br />
					sati ca||<br />
					sampajaññañ ca karaṇīyaṃ.|| ||</p>

					<p class="ctr c">&#9632;</p>

					<p class="f4">Seyyathā pi āvuso āditta-celo vā||<br />
					ādittasiso vā tass'eva celassa vā||<br />
					sīsassa vā||<br />
					nibbāpanāya adhimattaṃ chandañ ca||<br />
					vāyāmañ ca||<br />
					ussāhañ ca||<br />
					ussoḷhiñ ca||<br />
					appaṭivāniñ ca||<br />
					satiñ ca||<br />
					sampajaññañ ca kareyya,||<br />
					evam eva kho āvuso tena bhikkhunā sabbesaṃ yeva imesaṃ kusalānaṃ dhammānaṃ paṭilābhāya adhimatto chando ca||<br />
					vāyāmo ca||<br />
					ussāho ca||<br />
					ussoḷhhī ca||<br />
					appaṭivānī ca||<br />
					sati ca||<br />
					sampajaññañ ca karaṇīyaṃ.|| ||</p>

					<p class="ctr c">&#9632;</p>

					<p class="f4">8. Sace pan'āvuso bhikkhu pacc'avekkhamāno ekacce kusale dhamme attani samanupassati,||<br />
					ekacce kusale dhamme <a id="pg105"><span class="f2 g"><b>[105]</b></span></a> attani na samanupassati,||<br />
					ten āvuso bhikkhunā ye kusale dhamme attani samanupassati,||<br />
					tesu kusalesu dhammesu patiṭṭhāya,||<br />
					ye kusale dhamme attani na samanupassati,||<br />
					tesaṃ kusalānaṃ dhammānaṃ paṭilābhāya adhimatto chando ca||<br />
					vāyāmo ca||<br />
					ussāho ca||<br />
					ussoḷhhī ca||<br />
					appaṭivānī ca||<br />
					sati ca sampajaññañ ca karaṇīyaṃ.|| ||</p>

					<p class="ctr c">&#9632;</p>

					<p class="f4">Seyyathā pi āvuso āditta-celo vā||<br />
					ādittasiso vā tass'eva celassa vā||<br />
					sīsassa vā||<br />
					nibbāpanāya adhimattaṃ chandañ ca||<br />
					vāyāmañ ca||<br />
					ussāhañ ca||<br />
					ussoḷhiñ ca||<br />
					appaṭivāniñ ca||<br />
					satiñ ca||<br />
					sampajaññañ ca kareyya,||<br />
					evam eva kho āvuso tena bhikkhunā ye kusale dhamme attani samanupassati,||<br />
					tesu kusalesu dhammesu patiṭṭhāya ye kusale dhamme attani na samanupassati,||<br />
					tesaṃ kusalānaṃ dhammānaṃ paṭilābhāya adhimatto chando ca||<br />
					vāyāmo ca||<br />
					ussāho ca||<br />
					ussoḷhhī ca||<br />
					appaṭivāni ca||<br />
					sati ca||<br />
					sampajaññañ ca karaṇīyaṃ.|| ||</p>

					<p class="ctr c">&#9632;</p>

					<p class="f4">Sace pan'āvuso bhikkhu pacc'avekkhamāno sabbe pi me kusale dhamme attani samanupassati,||<br />
					tenāvuso bhikkhunā sabbesuyeva imesu kusalesu dhammesu patiṭṭhāya uttariṃ āsavānaṃ khayāya yogo karaṇīyo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
