<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 101. When three things about the reality of his situation as a bhikkhu are perceived it results in the fulfillment of seven highly advantageous conditions in his life." />
<title>AN 10 101: Samaṇa-Saññā Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XI: Samaṇa-Saññā-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p101">Sutta 101</a></h4>

					<h1>Samaṇa-Saññā Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.101.wood.pts.htm#p1">pts</a>][<a href="../../../../dhamma-vinaya/bd/an/10_tens/an10.101.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tisso imā bhikkhave samaṇa-saññā bhāvitā||<br />
					bahulī-katā satta-dhamme paripūrenti.|| ||</p>

					<p class="f4">Katamā tisso?|| ||</p>

					<p class="f4"><b>[1]</b> 'Vevaṇṇīyamhi ajjhupagato,||<br />
					<b>[2]</b> paṭapaṭibaddhā me jīvikā,||<br />
					<b>[3]</b> añño me ākappo karaṇīyo' ti.|| ||</p>

					<p class="f4">Imā kho bhikkhave tisso samaṇa-saññā bhāvitā||<br />
					bahulī-katā||<br />
					satta-dhamme paripūrenti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katame satta?|| ||</p>

					<p class="f4"><b>[1]</b> Niccaɱ santata-kārī hoti santata-vutti sīlesu;||<br />
					<b>[2]</b> anabhijjhālū hoti;||<br />
					<b>[3]</b> avyāpajjho hoti;||<br />
					<b>[4]</b> anati-mānī hoti;||<br />
					<b>[5]</b> sikkhākāmo <a id="pg211"><span class="f2 g"><b>[211]</b></span></a> hoti;,||<br />
					<b>[6]</b> 'Idam atthan' ti 'ssa hoti jīvita-parikkhāresu;||<br />
					<b>[7]</b> āraddha-viriyo ca viharati.|| ||</p>

					<p class="f4">Imā kho bhikkhave tisso samaṇaññā bhāvitā bahulī-katā,||<br />
					ime satta dhamme paripūrentī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>