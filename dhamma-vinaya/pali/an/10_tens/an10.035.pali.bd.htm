<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 35. Upali asks the Buddha about the meaning of the expression: breaking up (Creating a Schism in) the Order." />
<title>AN 10 35: Saŋgha-Bheda Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					IV. Upāli Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p35">Sutta 35</a></h4>

					<h1>Saŋgha-Bheda Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg53"><span class="f2 g"><b>[53]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.035.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.037.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Upāli yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Upāli Bhagavantaɱ etad avoca:|| ||</p>

					<p class="f4">"Saŋgha-bhedo Saŋgha-bhedo" ti bhante vuccati.|| ||</p>

					<p class="f4">Kittāvatā nukho bhante saŋgho bhinno hotī" ti?|| ||</p>

					<p class="f4">"Idh'Ūpāli bhikkhu adhammaɱ 'dhammo' ti dipenti,||</p>

					<p class="ctr c">&#9632;</p>

					<p class="f4">dhammaɱ 'adhammo' ti dīpenti,||</p>

					<p class="ctr c">&#9632;</p>

					<p class="f4">avinayaɱ 'vinayo' ti <a id="pg74"><span class="f2 g"><b>[74]</b></span></a> dīpenti,||</p>

					<p class="ctr c">&#9632;</p>

					<p class="f4">vinayaɱ 'avinayo' ti dīpenti,||</p>

					<p class="ctr c">&#9632;</p>

					<p class="f4">abhāsitaɱ alapitaɱ Tathāgatena 'bhāsitaɱ lapitaɱ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">bhāsitaɱ lapitaɱ Tathāgatena 'abhāsitaɱ alapitaɱ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">anāciṇṇaɱ Tathāgatena 'āciṇṇaɱ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">āciṇṇaɱ Tathāgatena 'anāciṇṇaɱ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">appaññattaɱ Tathāgatena 'paññattaɱ Tathāgatenā' ti dīpenti,||</p>

					<p class="ctr c">&#9632;</p>

					<p class="f4">paññattaɱ Tathāgatena, 'appaññattaɱ Tathāgatenā' ti dīpenti.|| ||</p>

					<p class="f4">Te imehi dasahi vatthūhi avakassanti,||<br />
					vavakassanti,||<br />
					āveni kammāni karonti,||<br />
					āveni Pātimokkhaɱ uddisanti.|| ||</p>

					<p class="f4">Ettāvatā kho Upāli saŋgho bhinno hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
