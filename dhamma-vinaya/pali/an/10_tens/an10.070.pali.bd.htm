<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Suttas of the Aŋguttara Nikāya, Book of the Tens" />
<title>AN 10 70: Dutiya Kathā-Vatthu Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VII. Yamaka Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p70">Sutta 70</a></h4>

					<h1>Dutiya Kathā-Vatthu Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg129"><span class="f2 g"><b>[129]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.070.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.070.than.ati.htm#p1">than</a>]</span> Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena sambahulā bhikkhu pacchā-bhattaɱ piṇḍa-pāta-paṭikkantā upaṭṭhāna-sālāyaɱ sanni-sinnā sanni-patitā aneka-vihitaɱ tiracchāna-kathaɱ anuyuttā viharanti.|| ||</p>

					<p class="f4">Seyyath'īdaɱ:|| ||</p>

					<p class="f4">Rāja-kathaɱ,||<br />
					cora-kathaɱ,||<br />
					mahāmatta-kathaɱ,||<br />
					senā-kathaɱ,||<br />
					bhaya-kathaɱ,||<br />
					yuddha-kathaɱ,||<br />
					anna-kathaɱ,||<br />
					pāna-kathaɱ,||<br />
					vattha-kathaɱ,||<br />
					sayana-kathaɱ,||<br />
					mālā-kathaɱ,||<br />
					gandha-kathaɱ,||<br />
					ñāti-kathaɱ,||<br />
					yāna-kathaɱ,||<br />
					gāma-kathaɱ,||<br />
					nigama-kathaɱ,||<br />
					nagara-kathaɱ,||<br />
					jana-pada-kathaɱ,||<br />
					itthi-kathaɱ,||<br />
					sūra-kathaɱ,||<br />
					visikhā-kathaɱ,||<br />
					kumbhaṭṭhāna-kathaɱ,||<br />
					pubba-peta-kathaɱ,||<br />
					nānatta-kathaɱ,||<br />
					loka-k-khāyikaɱ,||<br />
					samuddakkhāyikaɱ,||<br />
					iti bhav-ā-bhava-kathaɱ.|| ||</p>

					<p class="ctr c">&#9632;</p>

					<p class="f4">2. Atha kho Bhagavā sāyaṇha-samayaɱ paṭisallānā vuṭṭhito yen'upaṭṭhānasālā ten'upasankami upasankamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhu āmantesi:|| ||</p>

					<p class="f4">"Kāya nu'ttha bhikkhave etarahi kathāya sanni-sinnā,||<br />
					kā ca pana vo antarā-kathā vippakatā" ti?|| ||</p>

					<p class="ctr c">&#9632;</p>

					<p class="f4">"Idha mayaɱ bhante pacchā-bhattaɱ piṇḍa-pāta-paṭikkanta,||<br />
					upaṭṭhāna-sālāyaɱ sanni-sinnā sanni-patitā aneka-vihitaɱ tiracchāna-kathaɱ anuyuttā viharāma.|| ||</p>

					<p class="f4">Seyyath'īdaɱ:|| ||</p>

					<p class="f4">Rāja-kathaɱ,||<br />
					cora-kathaɱ,||<br />
					mahāmatta-kathaɱ,||<br />
					senā-kathaɱ,||<br />
					bhaya-kathaɱ,||<br />
					yuddha-kathaɱ,||<br />
					anna-kathaɱ,||<br />
					pāna-kathaɱ,||<br />
					vattha-kathaɱ,||<br />
					sayana-kathaɱ,||<br />
					mālā-kathaɱ,||<br />
					gandha-kathaɱ,||<br />
					ñāti-kathaɱ,||<br />
					yāna-kathaɱ,||<br />
					gāma-kathaɱ,||<br />
					nigama-kathaɱ,||<br />
					nagara-kathaɱ,||<br />
					jana-pada-kathaɱ,||<br />
					itthi-kathaɱ,||<br />
					sūra-kathaɱ,||<br />
					visikhā-kathaɱ,||<br />
					kumbhaṭṭhāna-kathaɱ,||<br />
					pubba-peta-kathaɱ,||<br />
					nānatta-kathaɱ,||<br />
					loka-k-khāyikaɱ,||<br />
					samuddakkhāyikaɱ,||<br />
					iti bhav-ā-bhava-kathaɱ iti vā" ti.|| ||</p>

					<p class="ctr c">&#9632;</p>

					<p class="f4">Na kho pan'etaɱ bhikkhave tumhākaɱ paṭirūpaɱ kula-puttānaɱ saddhāya agārasmā anagāriyaɱ pabba-jitānaɱ,||<br />
					yaɱ tumhe aneka-vihitaɱ tiracchāna-kathaɱ anuyuttā vihareyyātha.|| ||</p>

					<p class="f4">Seyyath'īdaɱ:|| ||</p>

					<p class="f4">Rāja-kathaɱ,||<br />
					cora-kathaɱ,||<br />
					mahāmatta-kathaɱ,||<br />
					senā-kathaɱ,||<br />
					bhaya-kathaɱ,||<br />
					yuddha-kathaɱ,||<br />
					anna-kathaɱ,||<br />
					pāna-kathaɱ,||<br />
					vattha-kathaɱ,||<br />
					sayana-kathaɱ,||<br />
					mālā-kathaɱ,||<br />
					gandha-kathaɱ,||<br />
					ñāti-kathaɱ,||<br />
					yāna-kathaɱ,||<br />
					gāma-kathaɱ,||<br />
					nigama-kathaɱ,||<br />
					nagara-kathaɱ,||<br />
					jana-pada-kathaɱ,||<br />
					itthi-kathaɱ,||<br />
					sūra-kathaɱ,||<br />
					visikhā-kathaɱ,||<br />
					kumbhaṭṭhāna-kathaɱ,||<br />
					pubba-peta-kathaɱ,||<br />
					nānatta-kathaɱ,||<br />
					loka-k-khāyikaɱ,||<br />
					samuddakkhāyikaɱ,||<br />
					iti bhav-ā-bhava-kathaɱ iti vā" ti.|| ||<span class="f3"><sup>[<a id="edfn1" href="#edn1">ed1</a>]</sup></span></p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">1. Dasa imāni bhikkhave pāsaɱsāni ṭhānāni.|| ||</p>

					<p class="f4">Katamāni dasa?|| ||</p>

					<p class="f4"><a id="pg130"><span class="f2 g"><b>[130]</b></span></a> 'Idha, bhikkhave, bhikkhu attanā ca appiccho hoti,||<br />
					appiccha-kathañ ca bhikkhūnaɱ kattā hoti.|| ||</p>

					<p class="f4">'Appiccho bhikkhu appiccha-kathañ ca bhikkhūnaɱ kattā'||<br />
					ti pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">2. Attanā ca santuṭṭho hoti.|| ||</p>

					<p class="f4">Santuṭṭhīkathañ ca bhikkhūnaɱ kattā 'santuṭṭho hoti,||<br />
					bhikkhu santuṭṭhīkathañ ca bhikkhūnaɱ kattā' ti,||<br />
					pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">3. Attanā ca pavivitto hoti,||<br />
					pavivkekathañ ca bhikkhūnaɱ kattā hoti.|| ||</p>

					<p class="f4">'Pavivitto bhikkhu pavivkekathañ ca bhikkhūnaɱ kattā' ti pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">4. Attanā ca asaɱsaṭṭho hoti,||<br />
					asaɱsaṭṭhakathañ ca bhikkhūnaɱ kattā hoti,||<br />
					asaɱsaṭṭho bhikkhu asaɱsaṭṭhakathañ ca bhikkhūnaɱ kattā' ti pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">5. Attanā ca āraddha-viriyo hoti,||<br />
					viriy'ārambhakathañ ca bhikkhūnaɱ kattā hoti.|| ||</p>

					<p class="f4">'Āraddha-viriyo bhikkhu viriy'ārambhakathañ ca bhikkhūnaɱ kattā' ti pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">6. Attanā ca sīla-sampanno hoti,||<br />
					sīla-sampadākathañca bhikkhūnaɱ kattā hoti.|| ||</p>

					<p class="f4">'Sīlasampanno bhikkhu sīla-sampadākathañca bhikkhūnaɱ kattā' ti pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">7. Attanā ca samādhi-sampanno hoti,||<br />
					samādhi-sampadā-kathañca bhikkhūnaɱ kattā hoti.|| ||</p>

					<p class="f4">'Samādhisampanno bhikkhu samādhi-sampadākathañca bhikkhūnaɱ kattā' ti pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">8. Attanā ca paññā-sampanno hoti,||<br />
					paññā-sampadākathañca bhikkhūnaɱ kattā hoti.|| ||</p>

					<p class="f4">"Paññāsampanno bhikkhu paññā-sampadākathañca bhikkhūnaɱ kattā' ti pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">9. Attanā ca vimutti-sampanno hoti,||<br />
					vimutti-sampadā-kathañca bhikkhūnaɱ kattā hoti.|| ||</p>

					<p class="f4">'Vimuttisampanno bhikkhu vimutti-sampadākathañ ca bhikkhūnaɱ kattā' ti pāsaɱsame taɱ ṭhānaɱ.|| ||</p>

					<p class="ctr c">&#9632;</p>

					<p class="f4">10. Attanā ca vimutti-ñāṇa-dassana-sampanno hoti,||<br />
					vimutti-ñāṇa-dassana-sampadā-kathañ ca bhikkhūnaɱ kattā hoti.||<br />
					'Vimutti-ñāṇa-dassana-sampanno bhikkhu vimutti-ñāṇa-dassana-sampadā-kathañ ca bhikkhūnaɱ kattā' ti||<br />
					pāsaɱsame taɱ ṭhanāɱ.|| ||</p>

					<p class="f4">Imāni kho bhikkhave dasa pāsaɱsāni ṭhānānī" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> The introductory material here, identical to #69, is not included in the PTS Pali or in Woodward's translation. It is included in the translations of Bhk. Thanissaro and Bhk. Bodhi, and in the Pali from which they worked. Included or not there is an abruptness to the change to the next topic which suggests something missing even in this expanded version. What looks to be the case is that the material in the short version was originally another section of the previous sutta acting as an explanation of why the ten topics of talk are important.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>