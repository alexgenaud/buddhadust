<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 30. Raja Pasenadi pays a visit to the Buddha and shows great respect and enumerates the reasons for his great respect." />
<title>AN 10 30: Dutiya Kosala Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					III. Mahā Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p30">Sutta 30</a></h4>

					<h1>Dutiya Kosala Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg65"><span class="f2 g"><b>[65]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.030.wood.pts.htm#p1">pts</a>][<a href="../../../../dhamma-vinaya/wp/an/10_tens/an10.030.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena rājā Pasenadī Kosalo uyyodhikāya nivatto hoti vijita-saṇgāmo laddhādhippāyo.|| ||</p>

					<p class="f4">Atha kho rājā Pasenadi Kosalo yena ārāmo tena pāyāsi.|| ||</p>

					<p class="f4">Yāvatikā yānassa bhūmi,||<br />
					yānena gantvā yānā paccārohitvā pattiko va ārāmaṃ pāvisi.|| ||</p>

					<p class="f4">2. Tena kho pana samayena sambahulā bhikkhu abbhokāse caṇkamanti.|| ||</p>

					<p class="f4">Atha kho rājā Pasenadī Kosalo yeta te bhikkhu ten'upasaṇkami.|| ||</p>

					<p class="f4">Upasaṃkamitvā te bhikkhu etad avoca:|| ||</p>

					<p class="f4">"Kahaṃ nu kho bhante Bhagavā etarahi viharati arahaṃ Sammā Sambuddho?|| ||</p>

					<p class="f4">Dassanakāmā hi mayaṃ bhante taṃ Bhagavantaṃ Arahantaṃ Sammā Sambuddhan" ti.|| ||</p>

					<p class="f4">"Eso mahārāja vihāro saṃvutadvāro.|| ||</p>

					<p class="f4">Tena appasaddo upasaṇkamitvā ataramāno ālindaṃ pavisitvā ukkāsitvā aggaḷaṃ ākoṭehi.|| ||</p>

					<p class="f4">Vivarissati te Bhagavā dvāran" ti.|| ||</p>

					<p class="f4">3. Atha kho rājā Pasenadī Kosalo yena so vihāro saṃvutadvāro,||<br />
					tena appasaddo upasakamitvā ataramāno ālindaṃ pavisitvā ukkāsitvā aggaḷaṃ ākoṭesi.|| ||</p>

					<p class="f4">Vivari Bhagavā dvāraṃ.|| ||</p>

					<p class="f4">Atha kho rājā Pasenadi Kosalo vihāraṃ pavisitvā Bhagavato pādesu sirasā nipatitvā Bhagavato pādāni mukhena ca paricumbati,||<br />
					pāṇīhi ca parisambhāhati,||<br />
					nāmañ ca sāveti:|| ||</p>

					<p class="f4">"Rājāhaṃ bhante Pasenadī Kosalo,||<br />
					rājāhaṃ <a id="pg66"><span class="f2 g"><b>[66]</b></span></a> bhante Pasenadī Kosalo" ti.|| ||</p>

					<p class="f4">"Kam pana tvaṃ mahārāja attha-vasaṃ sampassamāno imasmiṃ sarīre eva-rūpaṃ paramanipaccākāraṃ karosi,||<br />
					mettupahāraṃ upadaṃsesī" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. "Kataññutaṃ kho ahaṃ bhante kata-veditaṃ sampassamāno Bhagavati eva-rūpaṃ paramanipaccākāraṃ karomi,||<br />
					mettupahārāṃ upadaṃsemi.|| ||</p>

					<p class="f4">Bhagavā hi bhante bahu-jana-hitāya paṭipanno bahu-jana-sukhāya,||<br />
					bahuno janassa ariye ñāye patiṭṭhāpitā,||<br />
					yad idaṃ kalyāṇa-dhammatāya kusala-dhammatāya.|| ||</p>

					<p class="f4">Yam pi bhante Bhagavā bahu-jana-hitāya paṭipanno bahu-jana sukhāya bahuno janassa ariye ñāye patiṭṭhāpitā,||<br />
					yad idaṃ kalyāṇa-dhammatāya kusala-dhammatāya:|| ||</p>

					<p class="f4">Idam pi kho ahaṃ bhante attha-vasaṃ sampassamāno Bhagavatī eva-rūpaṃ paramanipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhante Bhagavā sīlavā buddhasīlo ariyasīlo kusalasīlo kusalasīlena samannāgato.|| ||</p>

					<p class="f4">Yam pi bhante Bhagavā sīlavā vuddhasīlo ariyasīlo kusalasīlo kusalasīlena samananāgato:|| ||</p>

					<p class="f4">Imam pi kho ahaṃ bhante attha-vasaṃ sampassamāno Bhagavati eva-rūpaṃ paramanipaccākāraṃ karomi,<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhante Bhagavā dīgha-rattaṃ āraññako arañña ko araññvana-pa-t-thāni pantāni sen'āsanāni paṭisevati.|| ||</p>

					<p class="f4">Yam pi bhante Bhagavā dīgha-rattaṃ arañña ko arañña- <a id="pg67"><span class="f2 g"><b>[67]</b></span></a> vana-pa-t-thāni pantāni sen'āsanāni paṭisevati:|| ||</p>

					<p class="f4">Imam pi kho ahaṃ bhante attha-vasaṃ sampassamāno Bhagavati eva-rūpaṃ paramanipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhante Bhagavā santuṭṭho itar'ītara-cīvara-piṇḍa-pāta-sayanāsanagilāna-paccayaya-bhesajja-parikkhārena.|| ||</p>

					<p class="f4">Yam pi bhante Bhagavā santuṭṭho itar'ītara-cīvara-piṇḍa-pāta-sayanāsanagilāna-paccayaya-bhesajja-parikkhārena:|| ||</p>

					<p class="f4">Imam pi kho ahaṃ bhante attha-vasaṃ sampassamāno Bhagavati eva-rūpaṃ paramanipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhante Bhagavā āhuneyyo pāhuneyyo dakkhiṇeyyo añjali-karaṇiyo anuttaraṃ puñña-k-khettaṃ lokassa.|| ||</p>

					<p class="f4">Yam pi bhante Bhagavā āhuneyyo pāhuneyyā dakkhiṇeyyā añjali-karaṇīyo anuttaraṃ puñña-k-khettaṃ lokassa:|| ||</p>

					<p class="f4">Imam pi kho ahaṃ bhanto attha-vasaṃ sampassamāno Bhagavati eva-rūpaṃ paramanipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">9. Puna ca paraṃ bhante Bhagavā yā'yaṃ kathā abhisallekhikā ceto-vivaraṇa-sappāyā,||<br />
					seyyath'idaṃ:|| ||</p>

					<p class="f4">Appiccha-kathā,||<br />
					santuṭṭhi-kathā,||<br />
					paviveka-kathā,||<br />
					asaṃsagga-kathā,||<br />
					viriy'ārambha-kathā,||<br />
					sīla-kathā,||<br />
					samādhi-kathā,||<br />
					paññā-kathā,||<br />
					vimutti-kathā,||<br />
					vimutti-ṇadassana-kathā||<br />
					eva-rūpiyā kathāya nikāma-lābhī akiccha-lābhī akasira-lābhī.|| ||</p>

					<p class="f4">Yam pi bhante Bhagavā yā'yaṃ kathā abhisallekhikā ceto vivaraṇasappāyā||<br />
					seyyath'īdaṃ:|| ||</p>

					<p class="f4">Appiccha-kathā,||<br />
					santuṭṭhi-kathā,||<br />
					paviveka-kathā,||<br />
					asaṃsagga-kathā,||<br />
					viriy'ārambha-kathā,||<br />
					sīla-kathā,||<br />
					samādhi-kathā,||<br />
					paññā-kathā,||<br />
					vimutti-kathā,||<br />
					vimutti-ṇadassana-kathā||<br />
					eva-rūpiyā kathāya nikāma-lābhī akiccha-lābhī akasira-lābhī:|| ||</p>

					<p class="f4">Imam pi kho ahaṃ bhante attha-vasaṃ sampassamāno Bhagavatī eva-rūpaṃ parama nipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">10. Puna ca paraṃ bhante Bhagavā catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma- <a id="pg68"><span class="f2 g"><b>[68]</b></span></a> lābhī akiccha-lābhī akasira-lābhī.|| ||</p>

					<p class="f4">Yam pi bhante Bhagavā catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī akiccha-lābhī akasira-lābhī:|| ||</p>

					<p class="f4">Imam pi kho ahaṃ bhante attha-vasaṃ sampassamāno Bhagavatī eva-rūpaṃ parama nipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">11. Puna ca paraṃ bhante Bhagavā aneka-vihitaṃ pubbe-nivāsaṃ anussarati,||<br />
					seyyath'īdaṃ:|| ||</p>

					<p class="f4">Ekam pijātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo||<br />
					dasa pi jātiyo,||<br />
					visam pi jātiyo||<br />
					tiṃsam pi jātiyo||<br />
					cattārisam pi jātiyo||<br />
					paññāsam pi jātiyo||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe,||<br />
					'amutrāsiṃ evaṃ-nāmo||<br />
					evaṃ gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Yam pi bhante Bhagavā aneka-vihitaṃ pubbe-nivāsaṃ anussarati, seyyath'īdaṃ:|| ||</p>

					<p class="f4">Ekam pijātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo||<br />
					dasa pi jātiyo,||<br />
					visam pi jātiyo||<br />
					tiṃsam pi jātiyo||<br />
					cattārisam pi jātiyo||<br />
					paññāsam pi jātiyo||<br />
					jāti-satam pi,||<br />
					jāti-sahassam pi,||<br />
					jāti-sata-sahassam pi,||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe,||<br />
					'amutrāsiṃ evaṃ-nāmo||<br />
					evaṃ gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati:|| ||</p>

					<p class="f4">Imam pi kho ahaṃ bhante attha-vasaṃ sampassamāno Bhagavati eva-rūpaṃ paramanipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">12. Puna ca paraṃ bhante Bhagavā dibbena cakkhunā visuddhena atikkanta-mānusakena satte passati cavamāne uppajjamāne hīne paṇīte suvaṇṇe dubbaṇṇe sugate duggate yathā kamm'ūpage satte pajānāti.|| ||</p>

					<p class="f4">'Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā ariyānaṃ upavādakā <a id="pg69"><span class="f2 g"><b>[69]</b></span></a> micchā-diṭṭhakā micchā-diṭṭha-kamma-samā-dānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya sucaritena samannāgatā||<br />
					vacī sucaritena samannāgatā||<br />
					mano sucaritena samannāgatā||<br />
					ariyānaṃ anupavādakā sammā-diṭṭhakā sammā-diṭṭha-kamma-samā-dānā,||<br />
					te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Yam pi bhante Bhagavā dibbena cakkhunā visuddhena atikkanta-mānusakena satte passati cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti:|| ||</p>

					<p class="f4">Imam pi kho ahaṃ bhante attha-vasaṃ sampassamāno Bhagavati eva rūpaṃ paramanipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">13. Puna ca paraṃ bhante Bhagavā āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Yam pi bhante Bhagavā āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati:|| ||</p>

					<p class="f4">Imam pi kho ahaṃ bhante attha-vasaṃ sampassamāno Bhagavati eva-rūpaṃ paramanipaccākāraṃ karomi,||<br />
					mettupahāraṃ upadaṃsemi.|| ||</p>

					<p class="ctr c">&#9632;</p>

					<p class="f4">14. Handa dāni mayaṃ bhante gacchāma bahu-kiccā mayaṃ bahu-karaṇīyā" ti.|| ||</p>

					<p class="f4">"Yassa dāni tvavaṃ mahārāja kālaṃ maññasī" ti.|| ||</p>

					<p class="f4">Atha kho rājā Pasenadi Kosalo uṭṭhāy āsanā Bhagavantaṃ abhivādetvā padakkhiṇaṃ katvā pakkāmī ti.|| ||</p>

					<p class="ctr">Mahā Vagga Tatiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
