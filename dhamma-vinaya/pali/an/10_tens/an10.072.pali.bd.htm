<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 72. The Buddha teaches of ten things which are thorns to one who is actively practicing." />
<title>AN 10 72: Kaṇṭaka Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					VIII: Ākaŋkha-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p72">Sutta 72</a></h4>

					<h1>Kaṇṭaka Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg133"><span class="f2 g"><b>[133]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.072.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.072.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ sambahulehi abhiññātehi abhiññātehi therehi sāvakehi saddhiɱ āyasmatā ca Cālena||<br />
					āyasmatā ca Upacālena||<br />
					āyasmatā ca Kakkaṭena||<br />
					āyasmatā ca Kaṭimbena||<br />
					āyasmatā ca Kaṭena||<br />
					āyasmatā ca Kaṭissaŋgena||<br />
					aññehi ca abhiññātehi abhiññātehi therehi sāvakehi saddhiɱ.|| ||</p>

					<p class="ctr c">&#9632;</p>

					<p class="f4">2. Tena kho pana samayena sambahulā abhiññātā abhiññātā Licchavī bhaddehi bhaddehi yānehi cara-purāya uccā-saddā mahā-saddā Mahāvanaɱ ajjho-gāhantī Bhagavantaɱ dassanāya.|| ||</p>

					<p class="ctr c">&#9632;</p>

					<p class="f4">Atha kho tesaɱ āyasmantānaɱ etad ahosi:|| ||</p>

					<p class="f4">"Ime kho sambahulā abhiññātā abhiññātā Licchavī bhaddehi bhaddehi yānehi cara-purāya uccā-saddā mahā-saddā Mahāvanaɱ ajjho-gāhanti Bhagavantaɱ dassanāya||<br />
					saddakaṇṭakā kho pana jhānā vuttā Bhagavatā,||<br />
					yan nūna mayaɱ yena Gosiŋgasāla-vanadāyo <a id="pg134"><span class="f2 g"><b>[134]</b></span></a> ten'upasankameyyāma,||<br />
					tattha mayaɱ appa-saddā appakiṇṇā phāsuɱ vihareyyāmā" ti.|| ||</p>

					<p class="f4">3. Atha kho te āyasmanto yena Gosiŋgasāla-vanadāyo ten'upasankamiɱsu.|| ||</p>

					<p class="f4">Tattha te āyasmanto appa-saddā appakiṇṇā phāsuɱ viharanti.|| ||</p>

					<p class="ctr c">&#9632;</p>

					<p class="f4">Atha kho Bhagavā bhikkhu āmantesi:|| ||</p>

					<p class="f4">"Kahannukho bhikkhave Cālo?|| ||</p>

					<p class="f4">Kahaɱ Upacālo?|| ||</p>

					<p class="f4">Kahaɱ Kakkaṭo?|| ||</p>

					<p class="f4">Kahaɱ Kaṭimbo?|| ||</p>

					<p class="f4">Kahaɱ Kaṭo?|| ||</p>

					<p class="f4">Kahaɱ Kaṭisaŋgo?|| ||</p>

					<p class="f4">Kahannū kho te bhikkhave therā sāvakā gatā" ti?|| ||</p>

					<p class="ctr c">&#9632;</p>

					<p class="f4">'Idha bhante tesaɱ āyasmantānaɱ etad ahosi:|| ||</p>

					<p class="f4">"Ime kho sambahulā abhiññātā abhiññātā Licchavī bhaddehi bhaddehi yānehi cara-purāya uccā-saddā mahā-saddā Mahāvanaɱ ajjho-gāhantī Bhagavantaɱ dassanāya,||<br />
					saddakaṇṭakā kho pana jhānā vuttā Bhagavatā,||<br />
					yan nūna mayaɱ yena Gosiŋgasāla-vanadāyo ten'upasankameyyāma,||<br />
					tattha mayaɱ appa-saddā appakiṇṇā phāsuɱ vihareyyāmā" ti.|| ||</p>

					<p class="f4">Atha kho te bhante āyasmanto yena Gosiŋgasāla-vanadāyo ten'upasankamiɱsu.|| ||</p>

					<p class="f4">Tattha te āyasmanto appa-saddā appakiṇṇā phāsuɱ viharantī ti.|| ||</p>

					<p class="ctr c">&#9632;</p>

					<p class="f4">4. Sādhu sādhu bhikkhave.|| ||</p>

					<p class="f4">Yathā te mahāsāvakā sammā vyākaramānā vyākareyyuɱ.|| ||</p>

					<p class="f4">Saddakaṇṭakā hi bhikkhave jhānā vuttā mayā.|| ||</p>

					<p class="f4">Dasa yime bhikkhave kaṇṭakā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katame dasa?|| ||</p>

					<p class="f4">5. <b>[1]</b> Pavivekārāmassa Saŋghanikārāmatā kaṇṭako.|| ||</p>

					<p class="ctr c">&#9632;</p>

					<p class="f4"><b>[2]</b> Asubha-nimittānuyogam anuyuttassa subha-nimittānuyogo kaṇṭako.|| ||</p>

					<p class="ctr c">&#9632;</p>

					<p class="f4"><b>[3]</b> Indriyesu gutta-dvārassa visūkadassanaɱ kaṇṭako.|| ||</p>

					<p class="ctr c">&#9632;</p>

					<p class="f4"><b>[4]</b> Brahma-cārissa mātu-gāmo-pavicāro kaṇṭako.|| ||</p>

					<p class="ctr c">&#9632;</p>

					<p class="f4"><b>[5]</b> Paṭhamassa <a id="pg135"><span class="f2 g"><b>[135]</b></span></a> jhānassa saddo kaṇṭako.|| ||</p>

					<p class="ctr c">&#9632;</p>

					<p class="f4"><b>[6]</b> Dutiyassa jhānassa vitakka-vicārā kaṇṭako tatiyassa jhānassa pīti kaṇṭako.|| ||</p>

					<p class="ctr c">&#9632;</p>

					<p class="f4"><b>[7]</b> Tatiyassa jhānassa pīti kaṇṭako.|| ||</p>

					<p class="ctr c">&#9632;</p>

					<p class="f4"><b>[8]</b> Catutthassa jhānassa assāsapassāsā kaṇṭako.|| ||</p>

					<p class="ctr c">&#9632;</p>

					<p class="f4"><b>[9]</b> Saññā-vedayita-nirodha-samāpattiyā saññā ca vedanā ca kaṇṭako.|| ||</p>

					<p class="ctr c">&#9632;</p>

					<p class="f4"><b>[10]</b> Rāgo kaṇṭako,||<br />
					Doso kaṇṭako,||<br />
					Moho kaṇṭako.|| ||</p>

					<p class="ctr c">&#9632;</p>

					<p class="f4">Akaṇṭakā bhikkhave viharatha,||<br />
					nikkaṇṭakā bhikkhave viharatha.|| ||</p>

					<p class="f4">Akaṇṭakā bhikkhave arahanto,||<br />
					nikkaṇṭakā bhikkhave arahanto,||<br />
					akaṇṭa nikkaṇṭakā bhikkhave arahanto ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
