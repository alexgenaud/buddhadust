<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aŋguttara Nikāya, Tens, Sutta 175. The Buddha explains how access to the higher path is approached by abstaining from walking the lower path. A method accessible to everyone." />
<title>AN 10 175: Sa-pari-k-Kamana Suttaɱ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					X. Dasaka-Nipāta<br />
					XVII: Jāṇussoṇi-Vagga</h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p175">Sutta 175</a></h4>

					<h1>Sa-pari-k-Kamana Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg262"><span class="f2 g"><b>[262]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.175.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Saparikkamano ayaɱ bhikkhave Dhammo,||<br />
					nāyaɱ Dhammo aparikkamano.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Kathañ ca bhikkhave saparikkamano ayaɱ Dhammo,||<br />
					nāyaɱ Dhammo aparikkamano?|| ||</p>

					<p class="f4">Pāṇāti-pātissa bhikkhave,||<br />
					pāṇāti-pātā veramaṇī parikkamanaɱ hoti.|| ||</p>

					<p class="ctr c">&#9632;</p>

					<p class="f4">Adinn'ādānassa bhikkhave,||<br />
					adinn'ādānā veramaṇī parikkamanaɱ hoti.|| ||</p>

					<p class="ctr c">&#9632;</p>

					<p class="f4">Kāmesu micchā-cārassa,||<br />
					bhikkhave kāmesu micchā-cārā veramaṇī parikkamanaɱ hoti.|| ||</p>

					<p class="ctr c">&#9632;</p>

					<p class="f4">Musā-vādassa bhikkhave,||<br />
					musā-vādā veramaṇī parikkamanaɱ hoti.|| ||</p>

					<p class="ctr c">&#9632;</p>

					<p class="f4">Pisunā-vācassa bhikkhave,||<br />
					pisunā-vācā veramaṇī parikkamanaɱ hoti.|| ||</p>

					<p class="ctr c">&#9632;</p>

					<p class="f4">Pharusā-vācassa bhikakhave,||<br />
					pharusāya vācāya veramaṇī parikkamanaɱ hoti.|| ||</p>

					<p class="ctr c">&#9632;</p>

					<p class="f4">Samphappalāpissa bhikkhave,||<br />
					samphappalāpā veramaṇī parikkamanaɱ hoti.|| ||</p>

					<p class="ctr c">&#9632;</p>

					<p class="f4">Abhijjhālussa bhikkhave,||<br />
					anabhijjhā parikkamanaɱ hoti.|| ||</p>

					<p class="ctr c">&#9632;</p>

					<p class="f4">Vyāpannassa bhikkhave,||<br />
					avyāpādo parikkamanaɱ hoti.|| ||</p>

					<p class="ctr c">&#9632;</p>

					<p class="f4">Micchā-diṭṭhikassa bhikkhave,||<br />
					sammā diṭṭhi parikmanaɱ hoti.|| ||</p>

					<p class="f4">Evaɱ kho bhikkhave, saparikkamano ayaɱ Dhammo,||<br />
					nāyaɱ Dhammo aparikkamano" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>