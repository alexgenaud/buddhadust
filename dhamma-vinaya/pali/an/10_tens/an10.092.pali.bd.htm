<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Aṇguttara Nikāya, Tens, Sutta 92. Gotama explains to Anāthapiṇḍika how one may know with certainty that one is a Streamwinner and that one has passed beyond the reach of certain unpleasant forms of rebirth and is assured of eventual awakening." />
<title>AN 10 92: Bhaya Suttaṃ</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aṇguttara Nikāya"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Aṇguttara Nikāya<br />
					X. Dasaka-Nipāta<br />
					X: Upāsaka-Vagga</i></h4>

					<h4 class="ctr"><a href="../../../../backmatter/indexes/sutta/an/idx_10_dasakanipata.htm#p92">Sutta 92</a></h4>

					<h1>Bhaya Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg182"><span class="f2 g"><b>[182]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/an/10_tens/an10.092.wood.pts.htm#p1">pts</a>][<a href="../../../../dhamma-vinaya/ati/an/10_tens/an10.092.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Anāthapiṇḍikaṃ gahapati Bhagavā etad avoca:|| ||</p>

					<p class="f4">"Yato kho gahapati ariya-sāvakassa||<br />
					pañca-bhayāni verāni vūpasantāni honti,||<br />
					catūhi sot'āpattiyaṇgehi samannāgato hoti,||<br />
					ariyo c'assa ñāyo paññāya su-diṭṭho hoti suppaṭi-viddho,||<br />
					ākaṇkha-māno attanā va attāṇaṃ vyākareyya:|| ||</p>

					<p class="f4">'Khīṇa-Nirayomhi||<br />
					khīṇa-tiracchāna-yoni||<br />
					khīṇa-petti-visayo||<br />
					khīṇ-ā-pāya-duggati-vinipāto||<br />
					Sotāpanno ham'asmī,||<br />
					avinipāta dhammo niyato||<br />
					sambodhi parāyano' ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamāni pañca bhayāni verāni vūpasantāni honti?|| ||</p>

					<p class="f4"><a id="pg183"><span class="f2 g"><b>[183]</b></span></a> Yaṃ gahapati, pāṇ-ā-tipātī pāṇ-ā-tipāta-p-paccayā diṭṭha-dhammikam pi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṃ paṭisaṃvedeti.|| ||</p>

					<p class="f4">Pāṇ-ā-tipātā paṭivirato n'eva diṭṭha-dhammikaṃ bhayaṃ veraṃ pasavati||<br />
					na samparāyikaṃ bhayaṃ veraṃ pasavati||<br />
					na cetasikaṃ dukkhaṃ domanassaṃ paṭisaṃvedeti,||<br />
					pāṇ-ā-tipātā paṭiviratassa||<br />
					evaṃ taṃ bhayaṃ veraṃ vūpasannaṃ hoti.|| ||</p>

					<p class="ctr c">&#9632;</p>

					<p class="f4">Yaṃ gahapati adinn'ādāyī adinn'ādāna-paccayā diṭṭha-dhammikam pi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṃ paṭisaṃvedeti.|| ||</p>

					<p class="f4">Adinn'ādānā paṭivirato n'eva diṭṭha-dhammikaṃ bhayaṃ veraṃ pasavati||<br />
					na samparāyikaṃ bhayaṃ veraṃ pasavati||<br />
					na cetasikaṃ dukkhaṃ domanassaṃ paṭisaṃvedeti,||<br />
					adinn'ādānā paṭiviratassa||<br />
					evaṃ taṃ bhayaṃ veraṃ vupasannaṃ hoti.|| ||</p>

					<p class="ctr c">&#9632;</p>

					<p class="f4">Yaṃ gahapati kāmesu micchā-cārī kāmesu micchāra-paccayā diṭṭha-dhammikam pi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṃ paṭisaṃvedeti.|| ||</p>

					<p class="f4">Kāmesu-micchā-cārā paṭivirato n'eva diṭṭha-dhammikaṃ bhayaṃ veraṃ pasavati||<br />
					na samparāyikaṃ bhayaṃ veraṃ pasavati||<br />
					na cetasikaṃ dukkhaṃ domanassaṃ paṭisaṃvedeti||<br />
					kāmesu-micchā-cārā paṭiviratassa||<br />
					evaṃ taṃ bhayaṃ veraṃ vupasannaṃ hoti.|| ||</p>

					<p class="ctr c">&#9632;</p>

					<p class="f4">Yaṃ gahapati musā-vādī musā-vāda-paccayā diṭṭha-dhammikam pi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṃ paṭisaṃvedeti.|| ||</p>

					<p class="f4">Musā-vādā paṭivirato n'eva diṭṭha-dhammikaṃ bhayaṃ veraṃ pasavati||<br />
					na samparāyikaṃ bhayaṃ veraṃ pasavati||<br />
					na cetasikaṃ dukkhaṃ domanassaṃ paṭisaṃvedeti,||<br />
					musā-vādā paṭiviratassa||<br />
					evaṃ taṃ bhayaṃ veraṃ vupasannaṃ hoti.|| ||</p>

					<p class="ctr c">&#9632;</p>

					<p class="f4">Yaṃ gahapati surā-mera-yamajja-pamā-daṭṭhāyī surā-mera-yamajja-pamā-daṭṭhāna-paccayā diṭṭha-dhammikam pi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṃ paṭisaṃvedeti.|| ||</p>

					<p class="f4">Surā-mera-yamajja-pamā-daṭṭhānā paṭivirato n'eva diṭṭha-dhammikaṃ bhayaṃ veraṃ pasavati||<br />
					na samparāyikaṃ bhayaṃ veraṃ pasavati||<br />
					na cetasikaṃ dukkhaṃ domanassaṃ paṭisaṃvedeti,||<br />
					surā-mera-yamajja-pamā-daṭṭhānā paṭiviratassa||<br />
					evaṃ taṃ bhayaṃ veraṃ vupasannaṃ hoti.|| ||</p>

					<p class="f4">Taṃ bhayaṃ veraṃ vūpasannaṃ hoti.|| ||</p>

					<p class="f4">Imāni pañca-bhayāni verāni vūpasantāni honti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamehi catūhi sot'āpattiyaṇgehi samannāgato hoti?|| ||</p>

					<p class="f4">Idha gahapati ariya-sāvako Buddhe avecca-p-pasādena samannāgato hoti:|| ||</p>

					<p class="f4">'Iti pi so Bhagavā arahaṃ Sammā Sambuddho vijjā-caraṇa sampanno Sugato loka-vidū anuttaro purisa-dhamma-sārathī Satthā deva-manussānaṃ Buddho Bhagavā' ti.|| ||</p>

					<p class="ctr c">&#9632;</p>

					<p class="f4">Dhamme avecca-p-pasādena samannāgato hoti:|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī' ti.|| ||</p>

					<p class="ctr c">&#9632;</p>

					<p class="f4">Saṇghe avecca-p-pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka saṇgho sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni aṭṭhapurisa-puggalā,||<br />
					esa Bhagavato sāvaka-saṇgho āhuṇeyyo pāhuṇeyyo dakkhiṇeyyo añjali-karaṇīyo anuttaraṃ puñña-k-khettaṃ lokassā' ti.|| ||</p>

					<p class="ctr c">&#9632;</p>

					<p class="f4">Ariya-kantehi sīlehi samannāgato <a id="pg184"><span class="f2 g"><b>[184]</b></span></a> hoti,||<br />
					akhaṇḍehi acchiddehi asabalehi akammāsehi bhujissehi viññūppasatthehi aparām-aṭṭhehi samādhi-saṃvaṭṭa-nikehi imehi catūhi sotipattiyaṇgehi samannāgato hoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Katamo c'assa ariyo ñāyo paññāya su-diṭṭho hoti suppaṭi-viddho?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

							<p class="f4 in2">'Iti imasmiṃ sati idaṃ hoti,||<br />
							imass'uppādā idaṃ uppajjati,||<br />
							imasmiṃ asati idaṃ na hoti,||<br />
							imassa nirodhā idaṃ nirujjhati.|| ||</p>

					<p class="ctr c">&#9632;</p>

					<p class="f4">Yad idaṃ avijjā-paccayā saṇkhārā,||<br />
					saṇkhāra-paccayā viññāṇaṃ,||<br />
					viñṇāṇa paccayā nāma rūpaṃ,||<br />
					nāma rūpa paccayā saḷāyatanaṃ,||<br />
					saḷāyatana paccayā phasso,||<br />
					phassa paccayā vedanā,||<br />
					vedanā paccayā taṇhā,||<br />
					taṇhā paccayā upādānaṃ,||<br />
					upādāna paccayā bhavo,||<br />
					bhava paccayā jāti,||<br />
					jāti paccayā jarā-maraṇaṃ||<br />
					soka-parideva-dukkha domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Avijjāya tv'eva asesa-virāga nirodhā saṇkhāra nirodho,||<br />
					saṇkhāra nirodhā viñṇāṇa nirodho,||<br />
					viññāṇa nirodhā nāma rūpa nirodho,||<br />
					nāma rūpa nirodhā saḷāyatana nirodho,||<br />
					saḷāyatana nirodhā phassa nirodho,||<br />
					phassa nirodhā vedanā nirodho,||<br />
					vedanā nirodhā taṇhā nirodho,||<br />
					taṇhā nirodhā upādāna nirodho,||<br />
					upādāna nirodhā bhava nirodho,||<br />
					bhava nirodhā jāti nirodho,||<br />
					jāti nirodhā jarā maraṇaṃ||<br />
					soka-parideva-dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayañc'assa ariyo ñāyo paññāya su-diṭṭho hoti suppaṭi viddho.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Yato kho gahapati ariya-sāvakassa imāni pañca-bhayāni verāni vūpasantāni honti.|| ||</p>

					<p class="f4">Imehi catūhi sotipattiyaṇgehi samannāgato hoti.|| ||</p>

					<p class="f4">Ayam assa ariyo ñāyo paññāya su-diṭṭho hoti suppaṭi-viddho,||<br />
					so ākaṇkha-māno attanā va attāṇaṃ vyākareyya:|| ||</p>

					<p class="f4">'Khīṇa-Nirayomhi||<br />
					khīṇa-tiracchāna-yoniyo||<br />
					khīṇa-petti-visayo||<br />
					khīṇ-ā-pāya-duggati-vinipāto.|| ||</p>

					<p class="f4">Sotāpanno hamasmi avinipāta dhammo niyato sambodhi-parāyano'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>