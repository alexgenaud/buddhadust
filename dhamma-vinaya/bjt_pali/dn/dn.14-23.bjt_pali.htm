<!DOCTYPE html>
<html lang="en"><head><meta charset="charset=utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Sri Lanka Buddha Jayanti Tripitaka Series Pali text of Dīgha Nikāya, Suttas 14-23." />
<title>DN 14-23: Sri Lanka Buddha Jayanti Tripitaka Series Pali text</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p class="f4">&nbsp;</p>

<div class="main">

					<h1>Dīghanik&#257;ya</h1>

					<h4 class="ctr">Volume II</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm">Suttas 14-23</a></h4>

					<p class="ctr">The Sri Lanka Buddha Jayanti Tripitaka Series Pali text</p>

					<p class="ctr">Public Domain</p>

					<div class="inner">

						<p class="f2">NOTICE: These files were reproduced from those originally located on <a href="http://www.accesstoinsight.org">Access to Insight</a> which reproduced them from a version found on the Journal of Buddhist Ethics website.</p>

						<p class="f2">ALTERATIONS: Some changes not involving content were made to the JBE edition in the Access to Insight edition. Superficial re-formatting of headers, footers and page numbers adding 'ids,' and tag changes to make the file conform to HTML 5 standards. Otherwise the internal text of the files remains untouched.</p>

						<p class="f2">Page numbers in green refer to the PTS hard copy. They can be found or linked-to by appending '#pg000' (three digits in all cases, i.e. '001') to the end of the url for this file.</p>

					 	</div>

					<p>&nbsp;</p>

					<hr />

					<p>&nbsp;</p>

					<p class="f4">[BJT Page 002]</p>

					<p class="f4">Suttantapiṭake</p>

					<p class="f4">Dīghanik&#257;yo<br />
					(Dutiyo bh&#257;go)<br />
					Mah&#257;vaggo</p>

					<p class="f4">1.<br />
					Mah&#257;pad&#257;nasutta&#7747;<br />
					1. Eva&#7747; me suta&#7747;: eka&#7747; samaya&#7747; bhagav&#257; s&#257;vatthiya&#7747; viharati jetavane an&#257;thapiṇḍikassa &#257;r&#257;me karerikuṭik&#257;ya&#7747;. Atha kho sambahul&#257;na&#7747; bhikkh&#363;na&#7747; pacch&#257;bhatta&#7747; piṇḍap&#257;tapaṭikkant&#257;na&#7747; karerimaṇḍalam&#257;&#7735;e sannisinn&#257;na&#7747; sannipatin&#257;na&#7747; pubbeniv&#257;sapaṭisa&#7747;yutt&#257; dhammī kath&#257; udap&#257;di: 'itipi pubbe niv&#257;so, itipi1 pubbe niv&#257;so'ti.</p>

					<p class="f4">2. Assosi kho bhagav&#257; dibb&#257;ya sotadh&#257;tuy&#257; visuddh&#257;ya atikkantam&#257;nusik&#257;ya2 tesa&#7747; bhikkh&#363;na&#7747; ima&#7747; kath&#257;sall&#257;pa&#7747;. Atha kho bhagav&#257; uṭṭh&#257;y&#257;san&#257; yena karerimaṇḍalam&#257;&#7735;o tenupasa&#7749;kami, upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; bhikkh&#363; &#257;mantesi: "k&#257;yanu'ttha bhikkhave etarahi kath&#257;ya sannisinn&#257;? K&#257; ca pana vo antar&#257; kath&#257; vippakat&#257;?"Ti.</p>

					<p class="f4">3. Eva&#7747; vutte te bhikkh&#363; bhagavanta&#7747; etadavocu&#7747;: "idha bhante amh&#257;ka&#7747; pacch&#257;bhatta&#7747; piṇḍap&#257;tapaṭikkant&#257;na&#7747; <a id="pg002"><span class="f2 g"><b>[page 002]</b></span></a> karerimaṇḍalam&#257;&#7735;e sannisinn&#257;na&#7747; sannipatit&#257;na&#7747; pubbeniv&#257;sapaṭisa&#7747;yutt&#257; dhammī kath&#257; udap&#257;di: 'itipi pubbeniv&#257;so, itipi pubbeniv&#257;so'ti. Aya&#7747; kho no bhante antar&#257; kath&#257; vippakath&#257;. Atha bhagav&#257; anuppatto"ti.</p>

					<p class="f4">1. Iti [PTS. 2.] M&#257;nusak&#257;ya - sīmu</p>

					<p>[BJT Page 004]</p>

					<p class="f4">4. "Iccheyy&#257;tha no tumhe bhikkhave pubbeniv&#257;sapaṭisa&#7747;yutta&#7747; dhammi&#7747; katha&#7747; sotu"nti.</p>

					<p class="f4">"Etassa bhagav&#257; k&#257;lo, etasusa sugata k&#257;lo, ya&#7747; bhagav&#257; pubbeniv&#257;sapaṭisa&#7747;yutta&#7747; dhammi&#7747; katha&#7747; kareyya. Bhagavato sutv&#257; bhikkhu dh&#257;ressantī"ti. "Tena hi bhikkhave su&#7751;&#257;tha, s&#257;dhuka&#7747; manasikarotha, bh&#257;siss&#257;mī"ti. "Evambhante"ti kho te bhikkhu bhagavato paccassosu&#7747;, bhagav&#257; etadavoca:</p>

					<p class="f4">5. Ito so bhikkhave ekanavutokappo1 ya&#7747; vipassī bhagav&#257; araha&#7747; samm&#257;sambuddho loke udap&#257;di. Ito so bhikkhave ekati&#7747;sokappo2 ya&#7747; sikhī bhagav&#257; araha&#7747; samm&#257;sambuddho loke udap&#257;di. Tasmi&#241;&#241;eva kho bhikkhave ekati&#7747;se kappe vessabh&#363; bhagav&#257; araha&#7747; samm&#257;sambuddho loke udap&#257;di, imasmi&#241;&#241;eva kho bhikkhave bhaddakappe kakusandho bhagav&#257; araha&#7747; samm&#257;sambuddho loke udap&#257;di. Imasmi&#241;&#241;eva kho bhikkhave bhaddakappe ko&#7751;&#257;gamano bhagav&#257; araha&#7747; samm&#257;sambuddho loke udap&#257;di. Imasmi&#241;&#241;eva kho bhikkhave bhaddakappe kassapo bhagav&#257; araha&#7747; samm&#257;sambuddho loke udap&#257;di. Imasmi&#241;&#241;eva kho bhikkhave bhaddakappe aha&#7747; etarahi araha&#7747; samm&#257;sambuddho loke uppanno.</p>

					<p class="f4">6. Vipassī bhikkhave bhagav&#257; araha&#7747; samm&#257;sambuddho khattiyo j&#257;tiy&#257; ahosi, khattiyakule udap&#257;di. Sikhī bhikkhave bhagav&#257; araha&#7747; samm&#257;sambuddho <a id="pg003"><span class="f2 g"><b>[page 003]</b></span></a> khattiyo j&#257;tiy&#257; ahosi, khattiyakule udap&#257;di. Vessabh&#363; bhikkhave bhagav&#257; araha&#7747; samm&#257;sambuddho khattiyo j&#257;tiy&#257; ahosi, khattiyakule udap&#257;di. Kakusandho bhikkhave bhagav&#257; araha&#7747; samm&#257;sambuddho br&#257;hma&#7751;o j&#257;tiy&#257; ahosi, br&#257;hma&#7751;akule udap&#257;di. Ko&#7751;&#257;gamano bhikkhave bhagav&#257; araha&#7747; samm&#257;sambuddho br&#257;hma&#7751;o j&#257;tiy&#257; ahosi, br&#257;hma&#7751;akule udap&#257;di. Kassapo bhikkhave bhagav&#257; araha&#7747; samm&#257;sambuddho br&#257;hma&#7751;o j&#257;tiy&#257; ahosi, br&#257;hma&#7751;akule udap&#257;di. Aha&#7747; bhikkhave etarahi araha&#7747; samm&#257; sambuddho khattiyo j&#257;tiy&#257; ahosi&#7747;, khattiyakule uppanno.</p>

					<p class="f4">7. Vipassī bhikkhave bhagav&#257; araha&#7747; samm&#257;sambuddho koṇḍa&#241;&#241;o gottena ahosi. Sikhī bhikkhave bhagav&#257; araha&#7747; samm&#257;sambuddho koṇḍa&#241;&#241;o gottena ahosi. Vessabh&#363; bhikkhave bhagav&#257; araha&#7747; samm&#257;sambuddho koṇḍa&#241;&#241;o gottena ahosi. Kakusandho bhikkhave bhagav&#257; araha&#7747; samm&#257;sambuddho kassapo gottena ahosi.</p>

					<p class="f4">1. Ekanavutikappe - ma cha sa&#7747;, 2. Ekati&#7747;sekappe - ma cha sa&#7747;,</p>

					<p class="f4">[BJT Page 006]</p>

					<p class="f4">Ko&#7751;&#257;gamano bhikkhave, bhagav&#257; araha&#7747; samm&#257;sambuddho kassapo gottena ahosi. Kassapo bhikkhave, bhagav&#257; araha&#7747; samm&#257;sambuddho kassapo gottena ahosi. Aha&#7747; bhikkhave, etarahi araha&#7747; samm&#257;sambuddho gotamo gottena1.</p>

					<p class="f4">8. Vipassissa bhikkhave bhagavato arahato samm&#257;sambuddhassa asīti 2 vassasahass&#257;ni &#257;yuppam&#257;&#7751;a&#7747; ahosi. Sikhissa bhikkhave bhagavato arahato samm&#257; sambuddhassa sattativassasahass&#257;ni &#257;yuppam&#257;&#7751;a&#7747; ahosi. Vessabhussa bhikkhave, bhagavato arahato samm&#257;sambuddhassa saṭṭhivassasahass&#257;ni &#257;yuppam&#257;&#7751;a&#7747; ahosi. Kakusandhassa bhikkhave, bhagavato arahato samm&#257;sambuddhassa catt&#257;līsa 3 vassasahass&#257;ni &#257;yuppam&#257;&#7751;a&#7747; ahosi. Ko&#7751;&#257;gamanassa bhikkhave, bhagavato arahato samm&#257;sambuddhassa ti&#7747;savassasahass&#257;ni &#257;yuppam&#257;&#7751;a&#7747; <a id="pg004"><span class="f2 g"><b>[page 004]</b></span></a> ahosi. Kassapassa bhikkhave, bhagavato arahato samm&#257;sambuddhassa vīsati 4vassasahass&#257;ni &#257;yuppam&#257;&#7751;a&#7747; ahosi. Mayha&#7747; bhikkhave, etarahi appaka&#7747; &#257;yuppam&#257;&#7751;a&#7747; paritta&#7747; lahuka&#7747; yo cira&#7747; jīvati so vassasata&#7747; appa&#7747; v&#257; bhiyyo.</p>

					<p class="f4">9. Vipassī bhikkhave, bhagav&#257; araha&#7747; samm&#257;sambuddho p&#257;ṭaliy&#257; m&#363;le abhisambuddho. Sikhī bhikkhave, bhagav&#257; araha&#7747; samm&#257;sambuddho puṇḍarīkassa m&#363;le abhisambuddho. Vessabh&#363; bhikkhave, bhagav&#257; araha&#7747; samm&#257;sambuddho s&#257;lassa m&#363;le abhisambuddho. Kakusandho bhikkhave, bhagav&#257; araha&#7747; samm&#257;sambuddho sirīsassa m&#363;le abhisambuddho. Ko&#7751;&#257;gamano bhikkhave, bhagav&#257; araha&#7747; samm&#257;sambuddho udumbarassa m&#363;le abhisambuddho. Kassapo bhikkhave, bhagav&#257; araha&#7747; samm&#257;sambuddho nigrodhassa m&#363;le abhisambuddho. Aha&#7747; bhikkhave, etarahi araha&#7747; samm&#257;sambuddho assatthassa m&#363;le abhisambuddho.</p>

					<p class="f4">10. Vipassissa bhikkhave, bhagavato arahato samm&#257;sambuddhassa khaṇḍatissa&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Sikhissa bhikkhave, bhagavato arahato samm&#257;sambuddhassa abhibh&#363;sambhava&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Vessabhussa bhikkhave, bhagavato arahato samm&#257;sambuddhassa so&#7751;uttara&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Kakusandhassa bhikkhave, bhagavato arahato samm&#257;sambuddhassa vidhurasa&#241;jīva&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Ko&#7751;&#257;gamanassa bhikkhave, bhagavato arahato samm&#257;sambuddhassa bhiyyosuttara&#7747; n&#257;ma s&#257;vakayuga&#7747; ahosi <a id="pg005"><span class="f2 g"><b>[page 005]</b></span></a> agga&#7747; bhaddayuga&#7747;. Kassapassa bhikkhave, bhagavato arahato samm&#257;sambuddhassa tissabh&#257;radv&#257;ja&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Mayha&#7747; bhikkhave, etarahi arahato samm&#257;sambuddhassa s&#257;riputtamoggall&#257;na&#7747; n&#257;ma s&#257;vakayuga&#7747; hoti agga&#7747; bhaddayuga&#7747;.</p>

					<p class="f4">1. Gotamo gottena ahosi&#7747; sī mu sy&#257;. 2. Asīti&#7747;, [PTS. 3.] Catt&#257;līsa&#7747; ma cha sa&#7747;, [PTS. 4.] Vīsati&#7747; [PTS]</p>

					<p class="f4">[BJT Page 008]</p>

					<p class="f4">11. Vipassissa bhikkhave, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;. Eko s&#257;vak&#257;na&#7747; sannip&#257;to ahosi aṭṭhasaṭṭhibhikkhusatasahassa&#7747;. Eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi asītibhikkhusahass&#257;ni. Vipassissa bhikkhave bhagavato arahato samm&#257;sambuddhassa ime tayo s&#257;v&#257;k&#257;na&#7747; sannip&#257;t&#257; ahesu&#7747; sabbesa&#7747; yeva khī&#7751;&#257;sav&#257;na&#7747;. Sikhissa bhikkhave, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi bhikkhu satasahassa&#7747;. Eko s&#257;vak&#257;na&#7747; sannip&#257;to ahosi asīti bhikkhusahass&#257;ni. Eko s&#257;vak&#257;na&#7747; sannip&#257;to ahosi sattati bhikkhusahass&#257;ni. Sikhissa bhikkhave bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747; yeva khī&#7751;&#257;sav&#257;na&#7747;. Vessabhussa bhikkhave, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;. Eko s&#257;vak&#257;na&#7747; sannip&#257;to ahosi asīti bhikkhusahass&#257;ni. Eko s&#257;vak&#257;na&#7747; sannip&#257;to ahosi sattati bhikkhusahass&#257;ni. Eko s&#257;vak&#257;na&#7747; sannip&#257;to ahosi saṭṭhi bhikkhusahass&#257;ni. Vessabhussa bhikkhave, bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747; yeva khī&#7751;&#257;sav&#257;na&#7747;. Kakusandhassa bhikkhave, bhagavato arahato samm&#257;sambuddhassa eko s&#257;vak&#257;na&#7747; sannip&#257;to ahosi catt&#257;līsa bhikkhusahass&#257;ni. Kakusandhassa bhikkhave, bhagavato arahato samm&#257;sambuddhassa aya&#7747; eko s&#257;vak&#257;na&#7747; sannip&#257;to ahosi sabbesa&#7747; yeva khī&#7751;&#257;sav&#257;na&#7747;. Ko&#7751;&#257;gamanassa bhikkhave, bhagavato arahato <a id="pg006"><span class="f2 g"><b>[page 006]</b></span></a> samm&#257;sambuddhassa eko s&#257;vak&#257;na&#7747; sannip&#257;to ahosi ti&#7747;sa bhikkhusahass&#257;ni ko&#7751;&#257;gamanassa bhikkhave, bhagavato arahato samm&#257;sambuddhassa aya&#7747; eko s&#257;vak&#257;na&#7747; sannip&#257;to ahosi sabbesa&#7747; yeva khī&#7751;&#257;sav&#257;na&#7747; kassapassa bhikkhave, bhagavato arahato samm&#257;sambuddhassa eko s&#257;vak&#257;na&#7747; sannip&#257;to ahosi vīsati bhikkhusahass&#257;ni. Kassapassa bhikkhave bhagavato arahato samm&#257;sambuddhassa aya&#7747; eko s&#257;vak&#257;na&#7747; sannip&#257;to ahosi sabbesa&#7747; yeva khī&#7751;&#257;sav&#257;na&#7747;. Mayha&#7747; bhikkhave, etarahi arahato samm&#257;sambuddhassa eko s&#257;vak&#257;na&#7747; sannip&#257;to ahosi a&#7693;&#7693;hate&#7735;as&#257;ni bhikkhusat&#257;ni. Mayha&#7747; bhikkhave aya&#7747; eko s&#257;vak&#257;na&#7747; sannip&#257;to ahosi sabbesa&#7747; yeva khī&#7751;&#257;sav&#257;na&#7747;.</p>

					<p class="f4">12. Vipassissa bhikkhave, bhagavato arahato samm&#257;sambuddhassa asoko n&#257;ma bhikkhu upaṭṭh&#257;ko ahosi aggupaṭṭh&#257;ko. Sikhissa bhikkhave, bhagavato arahato samm&#257;sambuddhassa khema&#7749;karo n&#257;ma bhikkhu upaṭṭh&#257;ko ahosi aggupaṭṭh&#257;ko vessabhussa bhikkhave, bhagavato arahato samm&#257;sambuddhassa upasanto n&#257;ma bhikkhu upaṭṭh&#257;ko ahosi aggupaṭṭh&#257;ko. Kakusandhassa bhikkhave, bhagavato arahato samm&#257; sambuddhassa buddhijo n&#257;ma bhikkhu upaṭṭh&#257;ko ahosi aggupaṭṭh&#257;ko.</p>

					<p>[BJT Page 010]</p>

					<p class="f4">Ko&#7751;&#257;gamanassa bhikkhave bhagavato arahato samm&#257;sambuddhassa sotthijo n&#257;ma bhikkhu upaṭṭh&#257;ko ahosi aggupaṭṭh&#257;ko. Kassapassa bhikkhave bhagavato arahato samm&#257;sambuddhassa sabbamitto n&#257;ma bhikkh&#363; upaṭṭh&#257;ko ahosi aggupaṭṭh&#257;ko. Mayha&#7747; bhikkhave etarahi arahato samm&#257;sambuddhassa &#257;nando bhikkhu upaṭṭh&#257;ko hoti aggupaṭṭh&#257;ko. 1</p>

					<p class="f4">13. Vipassissa bhikkhatva bhagavato arahato samm&#257;sambuddhassa bandhum&#257; n&#257;ma r&#257;j&#257; pit&#257; ahosi. Bandhumatī <a id="pg007"><span class="f2 g"><b>[page 007]</b></span></a> n&#257;ma devī m&#257;t&#257; ahosi janetti. 2 Bandhumassa ra&#241;&#241;o bandhumatī n&#257;ma nagara&#7747; r&#257;jadh&#257;ni ahosi. Sikhissa bhikkhave bhagavato arahato samm&#257;sambuddhassa aru&#7751;o n&#257;ma r&#257;j&#257; pit&#257; ahosi. Pabh&#257;vatī n&#257;ma devī m&#257;t&#257; ahosi janetti. Aru&#7751;assa ra&#241;&#241;o aru&#7751;avatī n&#257;ma nagara&#7747; r&#257;jadh&#257;ni ahosi. Vessabhussa bhikkhave bhagavato arahato samm&#257;sambuddhassa suppatīto3 n&#257;ma r&#257;j&#257; pit&#257; ahosi. Yasavatī n&#257;ma devī m&#257;t&#257; ahosi janetti. Suppatītassa ra&#241;&#241;o anoma&#7747; n&#257;ma nagara&#7747; r&#257;jadh&#257;ni ahosi. Kakusandhassa bhikkhave bhagavato arahato samm&#257;sambuddhassa aggidatto n&#257;ma br&#257;hma&#7751;o pit&#257; ahosi. Vis&#257;kh&#257; n&#257;ma br&#257;hma&#7751;ī m&#257;t&#257; ahosi janetti. Tena kho pana bhikkhave samayena khemo n&#257;ma r&#257;j&#257; ahosi. Khemassa ra&#241;&#241;o khemavatī n&#257;ma nagara&#7747; r&#257;jadh&#257;ni ahosi. Ko&#7751;&#257;gamanassa bhikkhave bhagavato arahato samm&#257;sambuddhassa ya&#241;&#241;adatto n&#257;ma br&#257;hma&#7751;o pit&#257; ahosi. Uttar&#257; n&#257;ma br&#257;hma&#7751;ī m&#257;t&#257; ahosi janetti. Tena kho pana bhikkhave samayena sobho n&#257;ma r&#257;j&#257; ahosi. Sobhassa ra&#241;&#241;o sobh&#257;vatī n&#257;ma nagara&#7747; r&#257;jadh&#257;ni ahosi. Kassapassa bhikkhave bhagavato arahato samm&#257;sambuddhassa brahmadatto n&#257;ma br&#257;hma&#7751;o pit&#257; ahosi. Dhanavatī n&#257;ma br&#257;hma&#7751;ī m&#257;t&#257; ahosi janetti. Tena kho pana bhikkhave samayena kikī n&#257;ma n&#257;ma 4 r&#257;j&#257; ahosi. Kikissa ra&#241;&#241;o b&#257;r&#257;&#7751;asī n&#257;ma nagara&#7747; r&#257;jadh&#257;ni ahosi. Mayha&#7747; bhikkhave etarahi arahato samm&#257;sambuddhassa suddhodano r&#257;j&#257; pit&#257; ahosi, m&#257;y&#257;devī m&#257;t&#257; janetti. Kapilavatthu n&#257;ma nagara&#7747; r&#257;jadh&#257;nī"ti.</p>

					<p class="f4">Idamavoca bhagav&#257;, ida&#7747; vatv&#257; sugato uṭṭh&#257;y&#257;san&#257; vih&#257;ra&#7747; p&#257;visi.</p>

					<p class="f4">14. <a id="pg008"><span class="f2 g"><b>[page 008]</b></span></a> atha kho tesa&#7747; bhikkh&#363;na&#7747; acirapakkantassa bhagavato ayamantar&#257; kath&#257; udap&#257;di: "acchariya&#7747; &#257;vuso tath&#257;gatassa mahiddhikat&#257; mah&#257;nubh&#257;vat&#257;, yatra hi n&#257;ma tath&#257;gato atīte buddhe parinibbute chinnapapa&#241;ce chinnavaṭume pariy&#257;dinnavaṭṭe sabbadukkhavītivatte j&#257;titopi anussarissati, n&#257;matopi anussarissati,</p>

					<p class="f4">1. Upaṭṭh&#257;ko ahosi sīmu. 2. Janetatī - sy&#257;. 3. Suppati ko - ma cha sa&#7747;. 4. Ki&#7747;ki n&#257;ma - sy&#257;.</p>

					<p class="f4">[BJT Page 012]</p>

					<p class="f4">Gottatopi anussarissati, &#257;yuppam&#257;&#7751;atopi anussarissati, s&#257;vakayugatopi anussarissati, s&#257;vakasannip&#257;tatopi anussarissati: 'eva&#7747;jacc&#257; te bhagavanto ahesu&#7747; itipi, eva&#7747;n&#257;m&#257; eva&#7747;gott&#257; eva&#7747;sīl&#257; eva&#7747;dhamm&#257; eva&#7747;pa&#241;&#241;&#257; eva&#7747;vih&#257;rī eva&#7747;vimutt&#257; te bhagavanto ahesu&#7747; itipīti. Kinnu kho &#257;vuso tath&#257;gatasseva nu kho es&#257; dhammadh&#257;tu suppaṭividdh&#257;, yass&#257; dhammadh&#257;tuy&#257; suppaṭividdhatt&#257; tath&#257;gato atīte buddhe parinibbute chinnapapa&#241;ce chinnavaṭume pariy&#257;dinnavaṭṭe sabbadukkha vītivatte j&#257;titopi anussarati, n&#257;matopi anussarati, gottatopi anussarati, &#257;yuppam&#257;&#7751;atopi anussarati, s&#257;vakayugato pi anussarati, s&#257;vakasannip&#257;tato pi anussarati: 'eva&#7747; <a id="pg010"><span class="f2 g"><b>[page 010]</b></span></a> jacc&#257; te bhagavanto ahesu&#7747; itipi, eva&#7747;n&#257;m&#257; eva&#7747;gott&#257; eva&#7747;sīl&#257; eva&#7747;dhamm&#257; eva&#7747;pa&#241;&#241;&#257; eva&#7747;vih&#257;rī eva&#7747;vimutt&#257; te bhagavanto ahesu&#7747; itipīti', ud&#257;hu devat&#257; tath&#257;gatassa etamattha&#7747; &#257;rocesu&#7747; yena tath&#257;gato atīte buddhe parinibbute chinnapapa&#241;ce chinnavaṭume pariy&#257;dinnavaṭṭe sabbadukkhavītivatte j&#257;titopi anussarati, n&#257;matopi anussarati, &#257;yuppam&#257;&#7751;atopi anussarati, s&#257;vakayugatopi anussarati, s&#257;vakasannip&#257;tatopi anussarati: 'eva&#7747;jacc&#257; te bhagavanto ahesu&#7747; itipi, eva&#7747;n&#257;m&#257; eva&#7747;gott&#257; eva&#7747;sīl&#257; eva&#7747;dhamm&#257; eva&#7747;pa&#241;&#241;&#257; eva&#7747;vih&#257;rī eva&#7747;vimutt&#257; te bhagavanto ahesu&#7747; itipīti" aya&#241;ca hida&#7747; tesa&#7747; bhikkh&#363;na&#7747; antar&#257; kath&#257; vippakat&#257; hoti.</p>

					<p class="f4">15. Atha kho bhagav&#257; s&#257;yanhasamaya&#7747; patisall&#257;n&#257; vuṭṭhito yena, karerimaṇḍalam&#257;&#7735;o tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; bhikkh&#363; &#257;mantesi: "k&#257;yanu'ttha bhikkhave etarahi kath&#257;ya sannisinn&#257;? K&#257; ca pana vo antar&#257; kath&#257; vippakath&#257;?" Ti. Eva&#7747; vutte te bhikkh&#363; bhagavanta&#7747; etadavocu&#7747;: "idha bhante amh&#257;ka&#7747; acirapakkantassa bhagavato ayamantar&#257; kath&#257; udap&#257;di:</p>

					<p>[BJT Page 014]</p>

					<p class="f4">'Acchariya&#7747; &#257;vuso abbhuta&#7747; &#257;vuso tath&#257;gatassa mahiddhikat&#257; mah&#257;nubh&#257;vat&#257;, yatra hi n&#257;ma tath&#257;gato atīte buddhe parinibbute chinnapapa&#241;ce chinna vaṭume pariy&#257;dinnavaṭṭe sabbadukkhavītivatte j&#257;titopi anussarissati, n&#257;mato pi anussarissati, gottato pi anussarissati, &#257;yuppam&#257;&#7751;ato pi anussarissati, s&#257;vakayugato pi anussarissati, s&#257;vakasannip&#257;tato pi anussarissati: 'eva&#7747;jacc&#257; te bhagavanto ahesu&#7747; itipi, eva&#7747;n&#257;m&#257;, eva&#7747;gott&#257;, eva&#7747;sīl&#257;, eva&#7747;dhamm&#257;, eva&#7747;pa&#241;&#241;&#257;, eva&#7747;vih&#257;rī, eva&#7747;vimutt&#257; te bhagavanto ahesu&#7747; itipīti. Kinnu kho &#257;vuso tath&#257;gatasseva nu kho es&#257; dhammadh&#257;tu suppaṭividdh&#257; yass&#257; dhammadh&#257;tuy&#257; suppaṭividdhatt&#257; tath&#257;gato atīte buddhe parinibbute chinnapapa&#241;ce chinnavaṭume pariy&#257;dinnavaṭṭe sabbadukkhavītivatte j&#257;tito pi anussarati, n&#257;mato pi anussarati. Gottato pi anussarati, &#257;yuppam&#257;&#7751;ato pi anussarati, s&#257;vakayugato pi anussarati, s&#257;vakasannip&#257;tatopi anussarati: eva&#7747;jacc&#257; te bhagavanto ahesu&#7747; itipi, eva&#7747;n&#257;m&#257;, eva&#7747;gott&#257;, eva&#7747;sīl&#257;, eva&#7747;dhamm&#257;, eva&#7747;pa&#241;&#241;&#257;, eva&#7747;vih&#257;rī, eva&#7747;vimutt&#257; te bhagavanto ahesu&#7747; itipīti? Ud&#257;hu devat&#257; tath&#257;gatassa etamattha&#7747; &#257;rocesu&#7747; yena tath&#257;gato atīte buddhe parinibbute chinnapapa&#241;ce chinnavaṭume pariy&#257;dinnavaṭṭe sabbadukkhavītivatte j&#257;tito pi anussarati, n&#257;matopi anussarati, gottatopi anussarati, &#257;yuppam&#257;&#7751;atopi anussarati, s&#257;vakayugato pi anussarati, s&#257;vakasannip&#257;tatopi anussarati: 'eva&#7747;jacc&#257; te bhagavanto ahesu&#7747; itipi, eva&#7747;n&#257;m&#257;, eva&#7747;gott&#257;, eva&#7747;sīl&#257;, eva&#7747;dhamm&#257;, eva&#7747;pa&#241;&#241;&#257;, eva&#7747;vih&#257;rī, eva&#7747;vimutt&#257; te bhagavanto ahesu&#7747; iti'pīti? Aya&#7747; kho no bhante antar&#257; kath&#257; vippakat&#257; hoti. Atha bhagav&#257; anuppatto"ti.</p>

					<p class="f4">16. "Tath&#257;gatasseves&#257; bhikkhave dhammadh&#257;tu suppaṭividdh&#257; yass&#257; dhammadh&#257;tuy&#257; suppaṭividdhatt&#257; tath&#257;gato atīte buddhe parinibbute chinnapapa&#241;ce chinnavaṭume pariy&#257;dinnavaṭṭe sabbadukkhavītivatte j&#257;titopi anussarati, n&#257;matopi anussarati, gottatopi anussarati, &#257;yuppam&#257;&#7751;atopi anussarati, s&#257;vakayugatopi anussarati, s&#257;vakasannip&#257;tatopi anussarati: eva&#7747;jacc&#257; te bhagavanto ahesu&#7747; itipi, eva&#7747;n&#257;m&#257;, eva&#7747;gott&#257;, eva&#7747;sīl&#257;, eva&#7747;dhamm&#257;, eva&#7747;pa&#241;&#241;&#257;, eva&#7747;vih&#257;rī, eva&#7747;vimutt&#257; te bhagavante ahesu&#7747; itipī'ti. Devat&#257; pi tath&#257;gatassa etamattha&#7747; &#257;rocesu&#7747; eva&#7747;jacc&#257; te bhagavanto ahesu&#7747; itipi, eva&#7747;n&#257;m&#257;, eva&#7747;gott&#257;, eva&#7747;sīl&#257;, eva&#7747;dhamm&#257;, eva&#7747;pa&#241;&#241;&#257;, eva&#7747;vih&#257;rī, eva&#7747;vimutt&#257; te bhagavanto ahesu&#7747; itipī'ti. Iccheyy&#257;tha no tumhe bhikkhave bhiyyosomatt&#257;ya <a id="pg011"><span class="f2 g"><b>[page 011]</b></span></a> pubbeniv&#257;sapaṭisa&#7747;yutta&#7747; dhammi&#7747; katha&#7747; sotunti?"</p>

					<p>[BJT Page 016]</p>

					<p class="f4">17. "Etassa bhagav&#257; k&#257;lo, etassa sugata k&#257;lo. Ya&#7747; bhagav&#257; bhiyyosomatt&#257;ya pubbeniv&#257;sappaṭisa&#7747;yutta&#7747; dhammi&#7747; katha&#7747; kareyya bhagavato sutv&#257; bhikkh&#363; dh&#257;ressantī"ti. "Tena hi bhikkhave su&#7751;&#257;tha, s&#257;dhuka&#7747; manasikarotha, bh&#257;siss&#257;mī"ti. 'Eva&#7747;bhante'ti kho te bhikkhu bhagavato paccassosu&#7747;. Bhagav&#257; etadavoca:</p>

					<p class="f4">18. "Ito so bhikkhave ekanavuto kappo1. Ya&#7747; vipassī bhagav&#257; araha&#7747;samm&#257;sambuddho loke udap&#257;di. Vipassī bhikkhave bhagav&#257; araha&#7747; samm&#257;sambuddho khattiyo j&#257;tiy&#257; ahosi, khattiyakule udap&#257;di. Vipassī bhikkhave bhagav&#257; araha&#7747; samm&#257;sambuddho koṇḍa&#241;&#241;o gottena ahosi. Vipassissa bhikkhave bhagavato arahato samm&#257;sambuddhassa asītivassasahass&#257;ni &#257;yuppam&#257;&#7751;a&#7747; ahosi. Vipassī bhikkhave bhagav&#257; araha&#7747; samm&#257;sambuddho p&#257;ṭaliy&#257; m&#363;le abhisambuddho. Vipassissa bhikkhave bhagavato arahato samm&#257;sambuddhassa khaṇḍatissa&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Vipassissa bhikkhave bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi aṭṭhasaṭṭhibhikkhusatasahassa&#7747;. Eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi asītibhikkhusatasahass&#257;ni. Vipassissa bhikkhave bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747; yeva khī&#7751;&#257;sav&#257;na&#7747;. Vipassissa bhikkhave bhagavato arahato samm&#257;sambuddhassa asoko n&#257;ma bhikkhu upaṭṭh&#257;ko ahosi aggupaṭṭh&#257;ko. Vipassissa bhikkhave bhagavato arahato samm&#257;sambuddhassa bandhum&#257; n&#257;ma r&#257;j&#257; pit&#257; ahosi. Bandhumatī <a id="pg012"><span class="f2 g"><b>[page 012]</b></span></a> n&#257;ma devī m&#257;t&#257; ahosi janetti. Bandhumassa ra&#241;&#241;o bandhumatī n&#257;ma nagara&#7747; r&#257;jadh&#257;ni ahosi.</p>

					<p class="f4">19. Atha kho bhikkhave vipassī bodhisatto tusit&#257; k&#257;y&#257; cavitv&#257; sato sampaj&#257;no m&#257;tukucchi&#7747; okkami. Ayamettha dhammat&#257;.</p>

					<p class="f4">20. Dhammat&#257; es&#257; bhikkhave yad&#257; bodhisatto tusit&#257; k&#257;y&#257; cavitv&#257; m&#257;tukucchi&#7747; okkamati, atha sadevake loke sam&#257;rake sabrahmake, sassama&#7751;abr&#257;hma&#7751;iy&#257; paj&#257;ya sadevamanuss&#257;ya appam&#257;&#7751;o u&#7735;&#257;ro2 obh&#257;so p&#257;tubhavati atikkammeva dev&#257;na&#7747; dev&#257;nubh&#257;va&#7747;. Y&#257; pit&#257; lokantarik&#257; agh&#257; asa&#7747;vut&#257; andhak&#257;r&#257; andhak&#257;ratimis&#257;, yatthapime candimasuriy&#257; eva&#7747;mahiddhik&#257; eva&#7747;mah&#257;nubh&#257;v&#257; &#257;bh&#257;ya n&#257;nuhonti, tatthapi appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;na&#7747; dev&#257;nubh&#257;v&#257;. -</p>

					<p class="f4">1. Ekanavutikappe - ma cha sa&#7747;, 2. O&#7735;&#257;ro - sy&#257;.</p>

					<p class="f4">[BJT Page 018]</p>

					<p class="f4">Ye pi tattha satt&#257; uppann&#257;, 1 te pi tenobh&#257;sena a&#241;&#241;ama&#241;&#241;a&#7747; sa&#241;j&#257;nanti 'a&#241;&#241;e pi kira bho santi satt&#257; idh&#363;papann&#257;'ti. Aya&#241;ca dasasahassī lokadh&#257;tu sa&#7747;kampati sampakampati sampavedhati. Appam&#257;&#7751;o ca u&#7735;&#257;ro obh&#257;so loke p&#257;tubhavati atikkammeva dev&#257;na&#7747; dev&#257;nubh&#257;va&#7747;. Ayamettha dhammat&#257;.</p>

					<p class="f4">21. Dhammat&#257; es&#257; bhikkhave yad&#257; bodhisatto m&#257;tukucchi&#7747; okkanto hoti, catt&#257;ro na&#7747; devaputt&#257; catuddisa&#7747; 2 rakkh&#257;ya upagacchanti: 'm&#257; na&#7747; bodhisatta&#7747; v&#257; bodhisattam&#257;tara&#7747; v&#257; manusso v&#257; amanusso v&#257; koci v&#257; viheṭhesī'ti. Ayamettha dhammat&#257;.</p>

					<p class="f4">22. Dhammat&#257; es&#257; bhikkhave, yad&#257; bodhisatto m&#257;tukucchi&#7747; okkanto hoti, pakatiy&#257; sīlavatī bodhisattam&#257;t&#257; hoti virat&#257; p&#257;&#7751;&#257;tip&#257;t&#257;, virat&#257; adinn&#257;d&#257;n&#257;, virat&#257; k&#257;mesu <a id="pg013"><span class="f2 g"><b>[page 013]</b></span></a> micch&#257;c&#257;r&#257;, virat&#257; mus&#257;v&#257;d&#257;, virat&#257; sur&#257;merayamajjapam&#257;daṭṭh&#257;n&#257;. Ayamettha dhammat&#257;.</p>

					<p class="f4">23. Dhammat&#257; es&#257; bhikkhave, yad&#257; bodhisatto m&#257;tukucchi&#7747; okkanto hoti, na bodhisattam&#257;tu purisesu m&#257;nasa&#7747; uppajjati k&#257;magu&#7751;&#363;pasa&#7747;hita&#7747;. Anatikkamaniy&#257; ca bodhisattam&#257;t&#257; hoti kenaci purisena rattacittena. Ayamettha dhammat&#257;.</p>

					<p class="f4">24. Dhammat&#257; es&#257; bhikkhave, yad&#257; bodhisatto m&#257;tukucchi&#7747; okkanto hoti, l&#257;bhinī bodhisattam&#257;t&#257; hoti pa&#241;canna&#7747; k&#257;magu&#7751;&#257;na&#7747;. S&#257; pa&#241;cahi k&#257;magu&#7751;ehi samappit&#257; sama&#7749;gībh&#363;t&#257; pariv&#257;reti. Ayamettha dhammat&#257;.</p>

					<p class="f4">25. Dhammat&#257; es&#257; bhikkhave, yad&#257; bodhisatto m&#257;tukucchi&#7747; okkanto hoti, na bodhisattam&#257;tu kocideva &#257;b&#257;dho uppajjati. Sukhinī bodhisattam&#257;t&#257; hoti akilantak&#257;y&#257;. Bodhisatta&#241;ca bodhisattam&#257;t&#257; tirokucchigata&#7747; passati sabba&#7749;gapacca&#7747; abhinindriya&#7747;.</p>

					<p class="f4">Seyyath&#257;pi bhikkhave ma&#7751;i ve&#7735;uriyo subho j&#257;tim&#257; aṭṭha&#7747;so suparikammakato accho vippasanno sabb&#257;k&#257;rasampanno, tatra ya&#7747; sutta&#7747; &#257;vuta&#7747; nīla&#7747; v&#257; pīta&#7747; v&#257; lohita&#7747; v&#257; od&#257;ta&#7747; v&#257; paṇḍusutta&#7747; v&#257;, tamena&#7747; cakkhum&#257; puriso hatthe karitv&#257; paccavekkheyya: aya&#7747; kho ma&#7751;i ve&#7735;uriyo subho j&#257;tim&#257; aṭṭha&#7747;so suparikammakato accho vippasanno sabb&#257;k&#257;rasampanno, tatirada&#7747; sutta&#7747; &#257;vuta&#7747; nīla&#7747; v&#257; pīta&#7747; v&#257; lohita&#7747; v&#257; od&#257;ta&#7747; v&#257; paṇḍusutta&#7747; v&#257;'ti. Evameva kho bhikkhave yad&#257; bodhisatto m&#257;tukucchi&#7747; okkanto hoti, na bodhisattam&#257;tu kocideva &#257;b&#257;dho uppajjati. Sukhinī bodhisattam&#257;t&#257; hoti akilantak&#257;y&#257;. Bodhisatta&#241;ca <a id="pg014"><span class="f2 g"><b>[page 014]</b></span></a> bodhisattam&#257;t&#257; tirokucchigata&#7747; passati sabba&#7749;gapacca&#7749;gi&#7747; abhīnindriya&#7747; ayamettha dhammat&#257;:</p>

					<p class="f4">1. Upapann&#257; - ma cha sa&#7747;, sy&#257; [PTS. 2.] Catuddisa&#7747; ma cha sa&#7747;. C&#257;tuddisa&#7747; - sy&#257;.</p>

					<p>[BJT Page 020]</p>

					<p class="f4">26. Dhammat&#257; es&#257; bhikkhave, satt&#257;haj&#257;te bodhisatte bodhisattam&#257;t&#257; k&#257;la&#7747; karoti, tusita&#7747;, k&#257;ya&#7747; upapajjati. Ayamettha dhammat&#257;.</p>

					<p class="f4">27. Dhammat&#257; es&#257; bhikkhave. Yath&#257; a&#241;&#241;&#257; itthik&#257; nava v&#257; dasa v&#257; m&#257;se gabbha&#7747; kucchin&#257; pariharitv&#257; vij&#257;yanti, na heva&#7747; bodhisatta&#7747; bodhisattam&#257;t&#257; vij&#257;yati. Daseva m&#257;s&#257;ni bodhisatta&#7747; bodhisattam&#257;t&#257; kucchin&#257; pariharitv&#257; vij&#257;yati. Ayamettha dhammat&#257;.</p>

					<p class="f4">28. Dhammat&#257; es&#257; bhikkhave. Yath&#257; a&#241;&#241;&#257; itthik&#257; nisinn&#257; v&#257; nipann&#257; v&#257; vij&#257;yanti, na heva&#7747; bodhisatta&#7747; bodhisattam&#257;t&#257; vij&#257;yati. &#7788;hit&#257;'va bodhisatta&#7747; bodhisattam&#257;t&#257; vij&#257;yati. Ayamettha dhammat&#257;.</p>

					<p class="f4">29. Dhammat&#257; es&#257; bhikkhave. Yad&#257; bodhisatto m&#257;tukucchimh&#257; nikkhamati, dev&#257; paṭhama&#7747; patiga&#7751;hanti, pacch&#257; manuss&#257;. Ayamettha dhammat&#257;.</p>

					<p class="f4">30. Dhammat&#257; es&#257; bhikkhave. Yad&#257; bodhisatto m&#257;tukucchimh&#257; nikkhamati, appatto'va bodhisatto paṭhavi&#7747; hoti. Catt&#257;ro na&#7747; devaputt&#257; paṭiggahetv&#257; m&#257;tu purato ṭhapenti. 'Attaman&#257; devi hohi mahesakkho. Te putto uppanno'ti. Ayamettha dhammat&#257;.</p>

					<p class="f4">31. Dhammat&#257; es&#257; bhikkhave. Yad&#257; bodhisatto m&#257;tukucchimh&#257; nikkhamati, visado'va nikkhamati amakkhito uddena1 amakkhito semhena amakkhito ruhirena, amakkhito kenaci asucin&#257;, suddho visado.</p>

					<p class="f4">Seyyath&#257;pi bhikkhave ma&#7751;iratana&#7747; k&#257;sike vatthe nikkhitta&#7747; neva ma&#7751;iratana&#7747; k&#257;sika&#7747; vattha&#7747; makkheti, n&#257;pi k&#257;sika&#7747; vattha&#7747; ma&#7751;iratana&#7747; makkheti - ta&#7747; kissa hetu: ubhinna&#7747; suddhatt&#257;. Evameva kho bhikkhave yad&#257; bodhisatto m&#257;tukucchimh&#257; nikkhamati, visado'va nikkhamati, amakkhito uddena amakkhito <a id="pg015"><span class="f2 g"><b>[page 015]</b></span></a> semhena amakkhito ruhirena amakkhito kenaci asucin&#257;, suddho visado. Ayamettha dhammat&#257;.</p>

					<p class="f4">32. Dhammat&#257; es&#257; bhikkhave. Yad&#257; bodhisatto m&#257;tukucchimh&#257; nikkhamati, dve udakassa dh&#257;r&#257;2 anta&#7735;ikkh&#257; p&#257;tubhavanti: ek&#257; sītassa ek&#257; u&#7751;hassa, yena bodhisattassa udakakicca&#7747; karonti m&#257;tucca 3. Ayamettha dhammat&#257;.</p>

					<p class="f4">1. Udena - ma cha sa&#7747;. 2. Udakadh&#257;r&#257; - sīmu. 3. M&#257;tu ca - sīmu. Ma cha sa&#7747;, sy&#257;.</p>

					<p>[BJT Page 022]</p>

					<p class="f4">33. Dhammat&#257; es&#257; bhikkhave. Sampatij&#257;to bodhisatto samehi p&#257;dehi patiṭṭhahitv&#257; uttar&#257;bhimukho1 satta padavītih&#257;re 2 gacchati setamhi chatte anuhīram&#257;ne 3, sabb&#257; ca dis&#257; anuviloketi 4, &#257;sahi&#241;ca v&#257;cambh&#257;sati: "aggo'hamasmi lokassa, jeṭṭho'hasmi lokassa, seṭṭho'hamasmi lokassa, ayamantim&#257; j&#257;ti, natthi'd&#257;ni punabbhavo"ti. Ayamettha dhammat&#257;.</p>

					<p class="f4">34. Dhammat&#257; es&#257; bhikkhave. Yad&#257; bodhisatto m&#257;tukucchimh&#257; nikkhamati, atha sadevake loke sam&#257;rake sabrahmake, sassama&#7751;abr&#257;hma&#7751;iy&#257; paj&#257;ya sadevamanuss&#257;ya appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;na&#7747; dev&#257;nubh&#257;va&#7747;. Y&#257;'pi t&#257; lokantarik&#257; agh&#257; asa&#7747;vut&#257; andhak&#257;r&#257; andhak&#257;ratimis&#257;, yatthapime candimasuriy&#257; evammah&#257;nubh&#257;v&#257; &#257;bh&#257;ya n&#257;nuhonti, tatthapi appam&#257;&#7751;o u&#7735;&#257;ro obh&#257;so p&#257;tu bhavati atikkammeva dev&#257;na&#7747; dev&#257;nubh&#257;va&#7747;. Ye'pi tattha satt&#257; uppann&#257;, te'pi tenobh&#257;sena a&#241;&#241;ama&#241;&#241;a&#7747; sa&#241;j&#257;nanti: "a&#241;&#241;e'pi kira bho santi satt&#257; idh&#363;papann&#257;"ti. Aya&#241;ca dasasahassī lokadh&#257;tu sa&#7747;kampati sampakampati sampavedhati. Appam&#257;&#7751;o ca u&#7735;&#257;ro obh&#257;so loke p&#257;tubhavati atikkammeva dev&#257;na&#7747; dev&#257;nubh&#257;va&#7747;. Ayamettha dhammat&#257;.</p>

					<p class="f4">35. <a id="pg016"><span class="f2 g"><b>[page 016]</b></span></a> j&#257;te kho pana bhikkhave vipassamhi kum&#257;re bandhumato ra&#241;&#241;o paṭivedesu&#7747;: 'putto te deva j&#257;to: ta&#7747; devo passatu'ti. Addas&#257; kho bhikkhave bandhum&#257; r&#257;j&#257; vipassi&#7747; kum&#257;ra&#7747;, disv&#257; nemitte br&#257;hma&#7751;e &#257;mant&#257;petv&#257; etadavoca:<br />
					'Passantu bhonto nemitt&#257; br&#257;hma&#7751;&#257; kum&#257;ranti. ' Addasa&#7747;su 5 kho bhikkhave nemitt&#257; br&#257;hma&#7751;&#257; vipassi&#7747; kum&#257;ra&#7747; disv&#257; bandhuma&#7747;6 r&#257;j&#257;na&#7747; etadavocu&#7747;: 'attamano deva hohi. Mahesakkho te deva putto uppanno. L&#257;bh&#257; te mah&#257;r&#257;ja, suladdha&#7747; te mah&#257;r&#257;ja, yassa te kule evar&#363;po putto uppanno. '</p>

					<p class="f4">36. "Aya&#7747; hi deva kum&#257;ro dvatti&#7747;samah&#257;purisalakkha&#7751;ehi samann&#257;gato yehi samann&#257;gatassa mah&#257;purisassa dve va gatiyo bhavanti ana&#241;&#241;&#257; - save ag&#257;ra&#7747; ajjh&#257;vasati, r&#257;j&#257; hoti cakkavattī dhammiko dhammar&#257;j&#257; c&#257;turanto vijit&#257;vī janapadatth&#257;variyappatto sattaratanasamann&#257;gato. Tassim&#257;ni satta ratan&#257;ni bhavanti: seyyathīda&#7747; -</p>

					<p class="f4">1. Uttaren&#257;bhimukho, sy&#257;. 2. Padavītih&#257;rena, ma cha sa&#7747;. 3. Anudh&#257;riyam&#257;ne, ma cha sa&#7747;. 4. Viloketi, [PTS. 5.]Adadas&#257;su, ma cha sa&#7747;. 6. Bandhumanta&#7747;, ma cha sa&#7747;.</p>

					<p>[BJT Page 024]</p>

					<p class="f4">Cakkaratana&#7747; hatthiratana&#7747; assaratana&#7747; ma&#7751;iratana&#7747; itthiratana&#7747; gahapatiratana&#7747; parin&#257;yakaratanameva sattama&#7747;. Parosahassa&#7747; kho panassa putt&#257; bhavanti s&#363;r&#257; vira&#7749;gar&#363;p&#257; parasenappamaddan&#257;. So ima&#7747; paṭhavi&#7747; s&#257;garapariyanta&#7747; adaṇḍena asatthena dhammena abhivijīya ajjh&#257;vasati. Sace kho pana ag&#257;rasm&#257; anag&#257;riya&#7747; pabbajati, araha&#7747; hoti samm&#257;sambuddho loke vivattacchado.</p>

					<p class="f4">37. Katamehi c&#257;ya&#7747; dve kum&#257;ro dvatti&#7747;samah&#257;purisalakkha&#7751;ehi samann&#257;gato yehi samann&#257;gatassa mah&#257;purisassa dveva gatiyo bhavanti ana&#241;&#241;&#257; - sace ag&#257;ra&#7747; ajjh&#257;vasati, r&#257;j&#257; hoti cakkavattī dhammiko dhammar&#257;j&#257; c&#257;turanto vijit&#257;vī janapadatth&#257;variyappatto sattaratana samann&#257;gato, tassim&#257;ni satta ratan&#257;ni <a id="pg017"><span class="f2 g"><b>[page 017]</b></span></a> bhavanti: seyyathīda&#7747; - cakkaratana&#7747; hatthiratana&#7747; assaratana&#7747; ma&#7751;iratana&#7747; itthiratana&#7747; gahapatiratana&#7747; parin&#257;yakaratanameva sattama&#7747;. Parosahassa&#7747; kho panassa putt&#257; bhavanti s&#363;r&#257; vīra&#7749;gar&#363;p&#257; parasenappamaddan&#257;. So ima&#7747; paṭhavi&#7747; s&#257;garapariyanta&#7747; adaṇḍena asatthena dhammena abhivijiya ajjh&#257;vasati. Sace kho pana ag&#257;rasm&#257; anag&#257;riya&#7747; pabbajati, araha&#7747; hoti samm&#257;sambuddho loke vivattacchado.</p>

					<p class="f4">Aya&#7747; hi deva kum&#257;ro suppatiṭṭhitap&#257;do. Yamp&#257;ya&#7747; deva kum&#257;ro suppatiṭṭhitap&#257;do, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Imassa deva kum&#257;rassa heṭṭh&#257;p&#257;datalesu cakk&#257;ni j&#257;t&#257;ni sahass&#257;r&#257;ni sanemik&#257;ni san&#257;bhik&#257;ni sabb&#257;k&#257;raparip&#363;r&#257;&#7751;i. Yampi deva imassa kum&#257;rassa heṭṭh&#257;p&#257;datalesu cakk&#257;ni j&#257;t&#257;ni sahass&#257;r&#257;ni sanemik&#257;ni san&#257;bhik&#257;ni sabb&#257;k&#257;raparip&#363;r&#257;&#7751;i, idampi'ssa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro &#257;yatapa&#7751;hi. (Yamp&#257;ya&#7747; deva kum&#257;ro &#257;yatapa&#7751;hī idampimassa mah&#257;purisassa mah&#257;purisalakkha&#7751;a&#7747; bhavati. *)</p>

					<p class="f4">Aya&#7747; hi deva kum&#257;ro dīgha&#7749;gulī. Yamp&#257;ya&#7747; deva kum&#257;ro dīgha&#7749;gulī, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro muduta&#7735;u&#7751;ahatthap&#257;do. Yamp&#257;ya&#7747; deva kum&#257;ro muduta&#7735;u&#7751;ahatthap&#257;do, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro j&#257;lahatthap&#257;do. Yamp&#257;ya&#7747; deva kum&#257;ro j&#257;lahatthap&#257;do, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro ussa&#7749;khap&#257;do. Yamp&#257;ya&#7747; deva kum&#257;ro ussa&#7749;khap&#257;do, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro e&#7751;ija&#7749;gho. Yamp&#257;ya&#7747; deva kum&#257;ro e&#7751;ija&#7749;gho, idampimassa mah&#257;purisassa mah&#257;purisalakkha&#7751;a&#7747; bhavati.<br />
					- - - - - - - - - - - - - - - - - - - - - -</p>

					<p class="f4">* P&#257;ṭhoya&#7747; potthakesu na dissati. Etth&#257;pi a&#241;&#241;esupi ṭh&#257;nesu "po" iti ca sīhala potthakesu na dissati.</p>

					<p>[BJT Page 026]</p>

					<p class="f4">Aya&#7747; hi deva kum&#257;ro ṭhitako'va anonamanto ubhohi p&#257;&#7751;italehi channuk&#257;ni parimasati1 parimajjati. Yamp&#257;ya&#7747; deva kum&#257;ro ṭhitako'va anonamanto ubhohi p&#257;&#7751;italehi jannuk&#257;ni parimasati parimajjati, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro kosohitavatthaguyho2. Yamp&#257;ya&#7747; deva kum&#257;ro kosohitavatthaguyho, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro suva&#7751;&#7751;ava&#7751;&#7751;o ka&#241;canasannibhattaco. Yamp&#257;ya&#7747; deva kum&#257;ro suva&#7751;&#7751;ava&#7751;&#7751;o ka&#241;canasannibhattaco, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro sukhumacchavi. Sukhumatt&#257; <a id="pg018"><span class="f2 g"><b>[page 018]</b></span></a> chaviy&#257; rajojalla&#7747; k&#257;ye na upalippati 3. Yamp&#257;ya&#7747; deva kum&#257;ro sukhumacchavi, sukhumatt&#257; chaviy&#257; rajojalla&#7747; k&#257;ye na upalippati, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro ekekalomo. Ekek&#257;ni lom&#257;ni loma k&#363;pesu j&#257;t&#257;ni. Yamp&#257;ya&#7747; deva kum&#257;ro ekekalomo. Ekek&#257;ni lom&#257;ni loma k&#363;pesu j&#257;t&#257;ni, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro uddhaggalomo. Uddhagg&#257;ni lom&#257;ni j&#257;t&#257;ni nīl&#257;ni a&#241;janava&#7751;&#7751;&#257;ni kuṇḍal&#257;vatt&#257;ni dakkhi&#7751;&#257;vattakaj&#257;t&#257;ni. Yamp&#257;ya&#7747; deva kum&#257;ro uddhaggalomo. Uddhagg&#257;ni lom&#257;ni j&#257;t&#257;ni nīl&#257;ni a&#241;janava&#7751;&#7751;&#257;ni kuṇḍal&#257;vatt&#257;ni dakkhi&#7751;&#257;vattakaj&#257;t&#257;ni, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro brahmujjugatto. Yamp&#257;ya&#7747; deva kum&#257;ro brahmujjugatto, idampimassa mah&#257;purisassa mah&#257; purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro sattussado. Yamp&#257;ya&#7747; deva kum&#257;ro sattussado, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro sīhapubbaddhak&#257;yo. Yamp&#257;ya&#7747; deva kum&#257;ro sīhapubbaddhak&#257;yo, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro citantara&#7747;so. Yamp&#257;ya&#7747; deva kum&#257;ro citantara&#7747;so, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro nigrodhaparimaṇḍalo y&#257;vatakvassa k&#257;yo t&#257;vatakvassa by&#257;mo, y&#257;vatakvassa by&#257;mo t&#257;vatakvassa k&#257;yo. Yamp&#257;ya&#7747; deva kum&#257;ro nigrodhaparimaṇḍalo y&#257;vatakvassa k&#257;yo t&#257;vatakvassa by&#257;mo, y&#257;vatakvassa by&#257;mo t&#257;vatakvassa k&#257;yo, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro samavattakkhandho. Yamp&#257;ya&#7747; deva kum&#257;ro samavattakkhandho, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro rasaggasaggī. Yamp&#257;ya&#7747; deva kum&#257;ro rasaggasaggī, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro sīhahanu. Yamp&#257;ya&#7747; deva kum&#257;ro sīhahanu, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro catt&#257;&#7735;īsadanto. Yamp&#257;ya&#7747; deva kum&#257;ro catt&#257;&#7735;īsadanto, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro samadanto. Yamp&#257;ya&#7747; deva kum&#257;ro samadanto, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro avivara 4danto. Yamp&#257;ya&#7747; deva kum&#257;ro avivaradanto, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro susukkad&#257;ṭho. Yamp&#257;ya&#7747; deva kum&#257;ro susukkad&#257;ṭho, idampimassa mah&#257;purisassa mah&#257;purisalakkha&#7751;a&#7747; bhavati.<br />
					- - - - - - - - - - - - - - - - - - - - - - -</p>

					<p class="f4">1. Par&#257;masati, ma cha sa&#7747;. 2. Ko&#347;opagatavastiguhya - mah&#257;vyutpatti, - ko&#347;agatavastiguhya - mah&#257;y&#257;nap&#257;ṭha, 3. Upalimpati, ma cha sa&#7747;. 4. Avira&#7735;a (sī mu. )</p>

					<p>[BJT Page 028]</p>

					<p class="f4">Aya&#7747; hi deva kum&#257;ro pah&#363;tajivho. Yamp&#257;ya&#7747; deva kum&#257;ro pah&#363;tajivho, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro brahmassaro karavīkabh&#257;&#7751;ī. Yamp&#257;ya&#7747; deva kum&#257;ro brahmassaro karavīkabh&#257;&#7751;ī, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro abhinīlanetto. Yamp&#257;ya&#7747; deva kum&#257;ro abhinīlanetto, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro gopakhumo. (Yamp&#257;ya&#7747; deva kum&#257;ro gopakhumo, idampimassa mah&#257;purisassa mah&#257;purisalakkha&#7751;a&#7747; bhavati. )</p>

					<p class="f4">Imassa deva kum&#257;rassa u&#7751;&#7751;&#257; bhamukantare j&#257;t&#257; od&#257;t&#257; mudut&#363;lasannih&#257;. Yampimassa deva kum&#257;rassa u&#7751;&#7751;&#257; bhamukantare j&#257;t&#257; od&#257;t&#257; mudut&#363;lasannibh&#257;, <a id="pg019"><span class="f2 g"><b>[page 019]</b></span></a> idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">Aya&#7747; hi deva kum&#257;ro u&#7751;hīsasīso. Yamp&#257;ya&#7747; deva kum&#257;ro u&#7751;hīsasīso, idampimassa mah&#257;purisassa mah&#257;purisalakkha&#7751;a&#7747; bhavati.</p>

					<p class="f4">38. Imehi kho aya&#7747; deva kum&#257;ro dvatti&#7747;samah&#257;purisalakkha&#7751;ehi samann&#257;gato yehi samann&#257;gatassa mah&#257;purisassa dveva gatiyo bhavanti ana&#241;&#241;&#257;, sace ag&#257;ra&#7747; ajjh&#257;vasati, r&#257;j&#257; hoti cakkavatti dhammiko dhammar&#257;j&#257; c&#257;turanto vijit&#257;vī janapadatth&#257;variyappatto sattaratanasamann&#257;gato. Tassim&#257;ni sattaratan&#257;ni bhavanti: seyyathīda&#7747; - cakkaratana&#7747; hatthiratana&#7747; assaratana&#7747; ma&#7751;iratana&#7747; itthiratana&#7747; gahapatiratana&#7747; parin&#257;yakaratanameva sattama&#7747;. Parosahassa&#7747; kho panassa putt&#257; bhavanti s&#363;r&#257; vīra&#7749;gar&#363;p&#257; parasenappamaddan&#257;. So ima&#7747; paṭhavi&#7747; s&#257;garapariyanta&#7747; adaṇḍena asatthena dhammena 1 abhivijiya ajjh&#257;vasati. Sace kho pana ag&#257;rasm&#257; anag&#257;riya&#7747; pabbajati, araha&#7747; hoti samm&#257;sambuddho loke vīvattacchado"ti.</p>

					<p class="f4">39. Atha kho bhikkhave bandhum&#257; r&#257;j&#257; nemitte br&#257;hma&#7751;e ahatehi vatthehi acch&#257;d&#257;petv&#257; sabbak&#257;mehi santappesi. Atha kho bhikkhave bandhum&#257; r&#257;j&#257; vipassissa kum&#257;rassa dh&#257;tiyo upaṭṭh&#257;pesi. A&#241;&#241;&#257; suda&#7747; p&#257;yenti. 2 A&#241;&#241;&#257; nah&#257;penti. A&#241;&#241;&#257; dh&#257;renti. A&#241;&#241;&#257; a&#7749;kena pariharanti. J&#257;tassa kho pana bhikkhave vipassissa kum&#257;rassa setacchatta&#7747; dh&#257;rīyittha div&#257; ceva ratti&#241;ca 'm&#257; na&#7747; sīta&#7747; v&#257; u&#7751;ha&#7747; v&#257; ti&#7751;a&#7747; v&#257; rajo v&#257; uss&#257;vo v&#257; b&#257;dhayitth&#257;'ti. J&#257;to kho pana bhikkhave vipassī kum&#257;ro bahuno janassa piyo ahosi man&#257;po. Seyyath&#257;pi bhikkhave uppala&#7747; v&#257; <a id="pg020"><span class="f2 g"><b>[page 020]</b></span></a> paduma&#7747; v&#257; puṇḍarīka&#7747; v&#257; bahuno janassa piya&#7747; man&#257;pa&#7747;, evameva kho bhikkhave vipassī kum&#257;ro bahuno janassa piyo ahosi man&#257;po. Sv&#257;ssuda&#7747; a&#7749;keneva a&#7749;ka&#7747; pariharīyati.</p>

					<p class="f4">1. Dhammena samena, sy&#257;. 2. Khīra&#7747; p&#257;yenti, sīmu.</p>

					<p>[BJT Page 030]</p>

					<p class="f4">40. J&#257;to kho pana bhikkhave vipassī kum&#257;ro ma&#241;jussaro ca1 ahosi vaggussaro ca madhurassaro ca 2 seyyath&#257;pi bhikkhave himavante pabbate karavīk&#257; n&#257;ma saku&#7751;aj&#257;ti ma&#241;jussar&#257; ca vaggussar&#257; ca madhurassar&#257; ca pemanīyassar&#257; ca, evameva kho bhikkhave vipassī kum&#257;ro ma&#241;jussaro ca ahosi vaggussaro ca madhurassaro ca pemanīyassaro ca. J&#257;tassa kho pana bhikkhave vipassissa kum&#257;rassa kammavip&#257;kaja&#7747; dibba&#7747; cakkhu p&#257;turahosi, yena suda&#7747;3 samant&#257; yojana&#7747; passati div&#257; ceva ratti&#241;ca. J&#257;to kho pana bhikkhave vipassī kum&#257;ro animisanto pekkhati, seyyath&#257;pi dev&#257; t&#257;vati&#7747;s&#257;. 'Animisanto kum&#257;ro pekkhatī'ti kho bhikkhave vipassissa kum&#257;rassa 'vipassī, vipassī' tveva sama&#241;&#241;&#257; udap&#257;di.</p>

					<p class="f4">41. Atha kho bhikkhave bandhum&#257; r&#257;j&#257; atthakara&#7751;e 4 nisinno vipassi&#7747; kum&#257;ra&#7747; a&#7749;ke nisīd&#257;petv&#257; atthe <a id="pg021"><span class="f2 g"><b>[page 021]</b></span></a> anus&#257;sati. Tatra suda&#7747; bhikkhave vipassī kum&#257;ro pitu a&#7749;ke nisinno viceyya viceyya atthe panayati &#241;&#257;yena. 'Viceyya viceyya kum&#257;ro atthe panayati &#241;&#257;yen&#257;'ti kho bhikkhave vipassissa kum&#257;rassa bhiyyosomatt&#257;ya 'vipassī, vipassī' tveva sama&#241;&#241;&#257; udap&#257;di.</p>

					<p class="f4">42. Atha kho bhikkhave bandhum&#257; r&#257;j&#257; vipassissa kum&#257;rassa tayo p&#257;s&#257;de k&#257;r&#257;pesi, eka&#7747; vassika&#7747; eka&#7747; hemantika&#7747; eka&#7747; gimhika&#7747;. Pa&#241;cak&#257;magu&#7751;&#257;ni upaṭṭh&#257;pesi. Tatra suda&#7747; bhikkhave vipassī kum&#257;ro vassike p&#257;s&#257;de vassike catt&#257;ro m&#257;se 5 nippurisehi turiyehi paric&#257;riyam&#257;no na heṭṭh&#257;p&#257;s&#257;da&#7747; orohati.<br />
					(Paṭhamakabh&#257;&#7751;av&#257;ra&#7747;*)</p>

					<p class="f4">1. Brahmassaro ma&#241;jussaroca, ma cha sa&#7747;. 2. Vaggumadhurassar&#257; ca, [PTS. 3.] Yena dura, sy&#257;. 4. Aṭṭakara&#7751;e, sy&#257;. 5. Vassike p&#257;s&#257;de catt&#257;ro m&#257;se, machasa&#7747;. * J&#257;tikakhaṇḍa&#7747; niṭṭhita&#7747;, [PTS]</p>

					<p>[BJT Page 032]</p>

					<p class="f4">43. Atha kho bhikkhave vipassī kum&#257;ro bahunna&#7747; vass&#257;na&#7747; bahunna&#7747; vassasat&#257;na&#7747; bahunna&#7747; vassasahass&#257;na&#7747; accayena s&#257;rathi&#7747; &#257;mantesi: 'yojehi samma s&#257;rathi bhadd&#257;ni bhadd&#257;ni y&#257;n&#257;ni. Uyy&#257;nabh&#363;mi&#7747; gacch&#257;ma subh&#363;mi&#7747; dassan&#257;y&#257;'ti. 'Eva&#7747; dev&#257;'ti kho bhikkhave s&#257;rathi vipassissa kum&#257;rassa paṭissutv&#257; bhadd&#257;ni bhadd&#257;ni y&#257;n&#257;ni yojetv&#257;1 vipassissa kum&#257;rassa paṭivedesi: yutt&#257;ni kho te deva bhadd&#257;ni bhadd&#257;ni y&#257;n&#257;ni. Yassa'd&#257;ni k&#257;la&#7747; ma&#241;&#241;asī'ti.</p>

					<p class="f4">44. Atha kho bhikkhave vipassī kum&#257;ro bhadda&#7747;2 y&#257;na&#7747; abhir&#363;hitv&#257; bhaddehi bhaddehi y&#257;nehi uyy&#257;nabh&#363;mi&#7747; niyy&#257;si. Addas&#257; kho bhikkhave vipassī kum&#257;ro uyy&#257;nabh&#363;mi&#7747; <a id="pg022"><span class="f2 g"><b>[page 022]</b></span></a> niyyanto3 purisa&#7747; ji&#7751;&#7751;a&#7747; gop&#257;nasiva&#7749;ka&#7747; bhogga&#7747;4 daṇḍapar&#257;ya&#7751;a&#7747; pavedham&#257;na&#7747; gacchanta&#7747; &#257;tura&#7747; gatayobbana&#7747; disv&#257; s&#257;rathi&#7747; &#257;mantesi: ayampana samma s&#257;rathi puriso ki&#7749;kato? Kes&#257;'pi ssa na yath&#257; a&#241;&#241;esa&#7747;, k&#257;yo'pi'ssa na yath&#257; a&#241;&#241;esanti". "Eso kho deva ji&#7751;&#7751;o n&#257;m&#257;"ti. "Kimpaneso samma s&#257;rathi ji&#7751;&#7751;o n&#257;m&#257;?"Ti. "Eso kho deva ji&#7751;&#7751;o n&#257;ma: na'd&#257;ni tena cira&#7747; jīvitabba&#7747; bhavissatī"ti. "Kimpana samma s&#257;rathi ahampi jar&#257;dhammo jara&#7747; anatīto?'Ti. "Tva&#241;ca deva maya&#241;camh&#257; sabbe jar&#257;dhamm&#257; jara&#7747; anatīt&#257;"ti. "Tena hi samma s&#257;rathī aland&#257;najja uyy&#257;nabh&#363;miy&#257;. Ito'ca antepura&#7747; paccaniyy&#257;hī"ti. Eva&#7747; dev&#257;'ti kho bhikkhave s&#257;rathī vipassissa kum&#257;rassa paṭissutv&#257; tato'ca antepura&#7747; paccaniyy&#257;si. Tatra suda&#7747; bhikkhave vipassī kum&#257;ro antepuragato5 dukkhī dummano pajjh&#257;yati: "dhiratthu kira bho j&#257;ti n&#257;ma, yatra hi n&#257;ma j&#257;tassa jar&#257; pa&#241;&#241;&#257;yissatī"ti.</p>

					<p class="f4">45. Atha kho bhikkhave bandhum&#257; r&#257;j&#257; s&#257;rathi&#7747; &#257;mant&#257;petv&#257; etadavoca: "kacci samma s&#257;rathi kum&#257;ro uyy&#257;nabh&#363;miy&#257; abhiramittha ? Kaccī samma s&#257;rathi kum&#257;ro uyy&#257;nabh&#363;miy&#257; attamano ahosī ?"Ti. "Na kho deva kum&#257;ro uyy&#257;nabh&#363;miy&#257; abhiramittha. Na kho deva kum&#257;ro uyy&#257;nabh&#363;miy&#257; attamano ahosī"ti. "Kimpana samma s&#257;rathi addasa kum&#257;ro uyy&#257;nabh&#363;mi&#7747; niyyanto?"Ti.</p>

					<p class="f4">1. Yoj&#257;petv&#257; [PTS. 2.] Bhadda&#7747; bhadda&#7747;, machasa&#7747;. Sīmu. 3. Niyanto [PTS. 4.] Bhagga&#7747;, sy&#257;. 5. Antepura&#7747; gato, machasa&#7747;.</p>

					<p>[BJT Page 034]<br />
					<a id="pg023"><span class="f2 g"><b>[page 023]</b></span></a></p>

					<p class="f4">"Addas&#257; kho deva, kum&#257;ro uyy&#257;nabh&#363;mi&#7747; niyyanto purisa&#7747; ji&#7751;&#7751;a&#7747; gop&#257;nasiva&#7749;ka&#7747; bhogga&#7747; daṇḍapar&#257;ya&#7751;a&#7747; pavedham&#257;na&#7747; gacchanta&#7747; &#257;tura&#7747; gatayobbana&#7747;. Disv&#257; ma&#7747; etadavoca: ayampana samma s&#257;rathi, puriso ki&#7749;kato? Kes&#257;pissa na yath&#257; a&#241;&#241;esa&#7747;, k&#257;yo'pi'ssa na yath&#257; a&#241;&#241;esanti. " 'Eso kho deva, ji&#7751;&#7751;o n&#257;m&#257; ti. "Kimpana so samma s&#257;rathi, ji&#7751;&#7751;o n&#257;m&#257;?"Ti. 'Eso kho deva, ji&#7751;&#7751;o n&#257;ma. Na'd&#257;ti tena cira&#7747; jīvitabba&#7747; bhavissatī'ti. "Kimpana samma s&#257;rathi, ahampi jar&#257;dhammo jara&#7747; anatīto?"Ti. 'Tva&#241;ca deva maya&#241;camh&#257; sabbe jar&#257;dhamm&#257; jara&#7747; anatīt&#257;ti. "Tena hi samma s&#257;rathi, aland&#257;najja uyy&#257;nabh&#363;miy&#257;. Ito'va antepura&#7747; paccaniyy&#257;hī"ti. 'Eva&#7747; dev&#257;'ti kho aha&#7747; deva, vipassissa kum&#257;rassa paṭissutv&#257; tato'ca antepura&#7747; paccanīyy&#257;si&#7747;. So kho kum&#257;ro antepuragato dukkhī dummano pajjh&#257;yati: 'dhiratthu kira bho j&#257;ti n&#257;ma, yatra hi n&#257;ma j&#257;tassa jar&#257; pa&#241;&#241;&#257;yissatī'ti.<br />
					46. Atha kho bhikkhave, bandhumassa ra&#241;&#241;o etadahosi: m&#257;heva kho vipassī kum&#257;ro na rajja&#7747; k&#257;resi. M&#257;heva vipassī kum&#257;ro ag&#257;rasm&#257; anag&#257;riya&#7747; pabbaji. M&#257;heva nemitt&#257;na&#7747; br&#257;hma&#7751;&#257;na&#7747; sacca&#7747; assa vacanantī. Atha kho bhikkhave, bandhum&#257; r&#257;j&#257; vipassissa kum&#257;rassa bhiyyosomatt&#257;ya pa&#241;cak&#257;magu&#7751;&#257;ni upaṭṭh&#257;pesi yath&#257; vipassī kum&#257;ro na ag&#257;rasm&#257; anag&#257;riya&#7747; pabbajeyya, yath&#257; nemitt&#257;na&#7747; br&#257;hma&#7751;&#257;na&#7747; micch&#257; assa vacananti. Tatra suda&#7747; bhikkhave, vipassī kum&#257;ro pa&#241;cahi k&#257;magu&#7751;ehi samappito sama&#7749;gībh&#363;to pariv&#257;reti.</p>

					<p class="f4">47. Atha kho bhikkhave, vipassī kum&#257;ro bahunna&#7747; vass&#257;na&#7747; bahunna&#7747; vassasat&#257;na&#7747; bahunna&#7747; vassasahass&#257;na&#7747; accayena s&#257;rathi&#7747; &#257;mantesi: yojehi samma s&#257;rathi, bhadd&#257;ni bhadd&#257;ni y&#257;n&#257;ni uyy&#257;nabh&#363;mi&#7747; gacch&#257;ma subh&#363;mi&#7747; dassan&#257;y&#257;'ti. 'Eva&#7747; dev&#257;'ti kho bhikkhave, s&#257;rathi vipassissa kum&#257;rassa paṭissutv&#257; bhadr&#257;ni bhadr&#257;ni y&#257;n&#257;ni yojetv&#257; vipassissa kum&#257;rassa paṭivedesi: yutt&#257;ni kho te deva, bhadd&#257;ni bhadd&#257;ni y&#257;n&#257;ni, yassa d&#257;nik&#257;la&#7747; ma&#241;&#241;asī'ti.</p>

					<p class="f4">48. Atha kho bhikkhave, vipassī kum&#257;ro bhadda&#7747; y&#257;na&#7747; abhir&#363;hitv&#257; bhaddehi bhaddehi y&#257;nehi uyy&#257;nabh&#363;mi&#7747; niyy&#257;si. <a id="pg024"><span class="f2 g"><b>[page 024]</b></span></a> addas&#257; kho bhikkhave, vipassī kum&#257;ro uyy&#257;nabh&#363;mi&#7747; niyyanto purisa&#7747; &#257;b&#257;dhika&#7747; dukkhita&#7747; b&#257;&#7735;hagil&#257;na&#7747; sake muttakarīse pa&#7735;ipanna&#7747; sem&#257;na&#7747; a&#241;&#241;ehi vuṭṭh&#257;piyam&#257;na&#7747; a&#241;&#241;ehi sa&#7747;vesiyam&#257;na&#7747;. Disv&#257; s&#257;rathi&#7747; &#257;mantesi: ayampana, samma s&#257;rathi, puriso ki&#7749;kate? Akkhīnipi'ssa na yath&#257; a&#241;&#241;esa&#7747;, saropi'ssa na yath&#257; a&#241;&#241;esanti. Eso kho deva, by&#257;dhito n&#257;m&#257;'ti. "Kimpana so samma s&#257;rathi, by&#257;dhito n&#257;m&#257;?"Ti. 'Eso kho deva, by&#257;dhito n&#257;ma, appevan&#257;ma tamh&#257; &#257;b&#257;dh&#257; vuṭṭhaheyy&#257;'ti: -</p>

					<p>[BJT Page 036]</p>

					<p class="f4">"Kimpana samma s&#257;rathi, ahampi by&#257;dhidhammo by&#257;dhi&#7747; anatīto?"Ti. "Tva&#241;ca deva maya&#241;camh&#257; sabbe by&#257;dhidhamm&#257; by&#257;dhi&#7747; anatīt&#257;"ti. "Tena hi samma s&#257;rathī, aland&#257;najja uyy&#257;nabh&#363;miy&#257;. Ito'va antepura&#7747; paccaniyy&#257;hī"ti. 'Eva&#7747; dev&#257;'ti kho bhikkhave, s&#257;rathi vipassissa kum&#257;rassa paṭissutv&#257; tato'va antepura&#7747; paccaniyy&#257;si. Tatra suda&#7747; bhikkhave vipassī kum&#257;ro antepuragato dukkhī dummano pajjh&#257;yati: "dhiratthu kira bho j&#257;ti n&#257;ma, yatra hi n&#257;ma j&#257;tassa jar&#257; pa&#241;&#241;&#257;yissati, by&#257;dhi pa&#241;&#241;&#257;yissatī"ti.</p>

					<p class="f4">49. Atha kho bhikkhave, bandhum&#257; r&#257;j&#257; s&#257;rathi&#7747; &#257;mant&#257;petv&#257; etadavoca: "kacci samma s&#257;rathī, kum&#257;ro uyy&#257;nabh&#363;miy&#257; abhiramittha? Kacci samma s&#257;rathi, kum&#257;ro uyy&#257;nabh&#363;miy&#257; attamano ahosī?"Ti. "Na kho deva, kum&#257;ro uyy&#257;nabh&#363;miy&#257; attamano ahosī"ti. Kimpana samma s&#257;rathī, addasa kum&#257;ro uyy&#257;nabh&#363;mi&#7747;, niyyanto?"Ti.</p>

					<p class="f4">50. "Addas&#257; kho deva, kum&#257;ro uyy&#257;nabh&#363;mi&#7747; niyyanto purisa&#7747; &#257;b&#257;dhita&#7747; dukkhita&#7747; b&#257;&#7735;hagil&#257;na&#7747; sake muttakarīse <a id="pg025"><span class="f2 g"><b>[page 025]</b></span></a> pa&#7735;ipanna&#7747; sem&#257;na&#7747; a&#241;&#241;ehi vuṭṭh&#257;piyam&#257;na&#7747; a&#241;&#241;ehi sa&#7747;vesiyam&#257;na&#7747;, disv&#257; ma&#7747; etadavoca: ayampana samma s&#257;rathi, puriso ki&#7749;kato? Akkhīnipi'ssa na yath&#257; a&#241;&#241;esa&#7747;, saropi'ssa na yath&#257; a&#241;&#241;esanti. "Eso kho deva, by&#257;dhito n&#257;m&#257;"ti. "Kimpanesa samma s&#257;rathī by&#257;dhito n&#257;m&#257;?"Ti "eso kho deva, by&#257;dhito n&#257;ma appevan&#257;ma tamh&#257; &#257;b&#257;dh&#257; vuṭṭhaheyy&#257;"ti. "Kimpana samma s&#257;rathī, ahampi vy&#257;dhidhammo vy&#257;dhi&#7747; anatīto?"Ti. "Tva&#241;ca deva, maya&#241;camh&#257; sabbe vy&#257;dhidhamm&#257; vy&#257;dhi&#7747; anatīt&#257;"ti. "Tena hi samma s&#257;rathī, aland&#257;najja uyy&#257;nabh&#363;miy&#257; ito'va antepura&#7747; paccaniyy&#257;hī'ti. 'Eva&#7747; dev&#257;'ti kho aha&#7747; deva, vipassissa kum&#257;rassa paṭissutv&#257; tato'va antepura&#7747; paccaniyy&#257;si&#7747;. So kho deva, kum&#257;ro antepuragato dukkhī dummano pajjh&#257;yati: "dhiratthu kira bho j&#257;ti n&#257;ma, yatra hi n&#257;ma j&#257;tassa jar&#257; pa&#241;&#241;&#257;yissati, vy&#257;dhi pa&#241;&#241;&#257;yissatī"ti.</p>

					<p class="f4">51. Atha kho bhikkhave, bandhumassa ra&#241;&#241;o etadahosi: m&#257; heva kho vipassī kum&#257;ro na rajja&#7747; k&#257;resi. M&#257; heva kho vipassī kum&#257;ro ag&#257;rasm&#257; anag&#257;riya&#7747; pabbaji. M&#257; heva nemitt&#257;na&#7747; br&#257;hma&#7751;&#257;na&#7747; sacca&#7747; assa vacananti.</p>

					<p>[BJT Page 038]</p>

					<p class="f4">52. Atha kho bhikkhave, bandhum&#257; r&#257;j&#257; vipassissa kum&#257;rassa bhiyyosomatt&#257;ya pa&#241;ca k&#257;magu&#7751;&#257;ni upaṭṭhapesi, yath&#257; vipassī kum&#257;ro rajja&#7747; k&#257;reyya, yath&#257; vipassī kum&#257;ro na ag&#257;rasm&#257; anag&#257;riya&#7747; pabbajeyya, yath&#257; nemitt&#257;na&#7747; br&#257;hma&#7751;&#257;na&#7747; micch&#257; assa vacananti. Tatra suda&#7747; bhikkhave, vipassī kum&#257;ro pa&#241;cahi k&#257;magu&#7751;ehi samappito sama&#7749;gībh&#363;to pariv&#257;reti.</p>

					<p class="f4">53. Atha kho bhikkhave, vipassī kum&#257;ro bahunna&#7747; vass&#257;na&#7747; bahunna&#7747; vassasat&#257;na&#7747; bahunna&#7747; vassasahass&#257;na&#7747; accayena s&#257;rathi&#7747; &#257;mantesi: "yojehi samma s&#257;rathi, bhadd&#257;ni bhadd&#257;ni y&#257;n&#257;ni, uyy&#257;nabh&#363;mi&#7747; gacch&#257;ma subh&#363;mi&#7747; dassan&#257;y&#257;"ti. 'Eva&#7747; dev&#257;'ti kho bhikkhave, s&#257;rathi vipassissa kum&#257;rassa paṭissutv&#257; bhadd&#257;ni bhadd&#257;ni y&#257;n&#257;ni yojetv&#257; vipassissa kum&#257;rassa paṭivedesi: "yutt&#257;ni kho te deva, bhadd&#257;ni bhadd&#257;ni y&#257;n&#257;ni yassa'd&#257;ni k&#257;la&#7747; ma&#241;&#241;asī"ti. Atha kho bhikkhave, vipassī kum&#257;ro bhadda&#7747; y&#257;na&#7747; abhir&#363;hitv&#257; bhaddehi bhaddehi y&#257;nehi uyy&#257;nabh&#363;mi&#7747; niyy&#257;si.</p>

					<p class="f4">54. Addas&#257; kho bhikkhave, vipassī kum&#257;ro uyy&#257;nabh&#363;mi&#7747; niyyanto mah&#257;janak&#257;ya&#7747; sannipatita&#7747; n&#257;n&#257;ratt&#257;na&#241;ca duss&#257;na&#7747; vil&#257;ta&#7747; kayiram&#257;na&#7747;, disv&#257; s&#257;rathi&#7747; &#257;mantesi: "kinnu kho so samma s&#257;rathi, mah&#257;janak&#257;yo sannipatito, n&#257;n&#257;ratt&#257;na&#241;ca duss&#257;na&#7747; vil&#257;ta&#7747; kayiratī?"Ti. <a id="pg026"><span class="f2 g"><b>[page 026]</b></span></a> "eso kho deva, k&#257;lakato n&#257;m&#257;'ti. "Tena hi samma s&#257;rathi, yena so k&#257;lakato tena ratha&#7747; pesehī"ti. 'Eva&#7747; dev&#257;'ti kho bhikkhave, s&#257;rathi vipassissa kum&#257;rassa paṭissutv&#257; yena so k&#257;lakato tena ratha&#7747; pesesi.</p>

					<p class="f4">55. Addas&#257; kho bhikkhave, vipassī kum&#257;ro peta&#7747; k&#257;lakata&#7747; disv&#257; s&#257;rathi&#7747; &#257;mantesi: "kimpan&#257;ya&#7747; samma s&#257;rathi, k&#257;lakato n&#257;m&#257;?"Ti. "Eso kho deva k&#257;lakato n&#257;ma. Na'd&#257;ni ta&#7747; dakkhinti m&#257;t&#257; v&#257; pit&#257; v&#257; a&#241;&#241;e v&#257; &#241;&#257;tis&#257;lohit&#257;. So'pi na dakkhissati m&#257;tara&#7747; v&#257; pitara&#7747; v&#257; a&#241;&#241;e v&#257; &#241;&#257;tis&#257;lohite"ti. Kimpana samma s&#257;rathi, ahampi mara&#7751;a dhammo mara&#7751;a&#7747; anatīto? Mampi na dakkhinti devo v&#257; devī v&#257; a&#241;&#241;e v&#257; &#241;&#257;tis&#257;lohit&#257;? Ahampi na dakkhiss&#257;mi deva&#7747; v&#257; devi&#7747; v&#257; a&#241;&#241;e v&#257; &#241;&#257;tis&#257;lohite?"Ti.</p>

					<p>[BJT Page 040]</p>

					<p class="f4">"Tva&#241;ca deva, maya&#241;camh&#257; sabbe mara&#7751;adhamm&#257; mara&#7751;a&#7747; anatīt&#257;. Tampi na dakkhinti devo v&#257; devī v&#257; a&#241;&#241;e v&#257; &#241;&#257;tis&#257;lohit&#257;. Tvampi na dakkhissasi deva&#7747; v&#257; devi&#7747; v&#257; a&#241;&#241;e v&#257; &#241;&#257;tis&#257;lohite"ti. "Tenahi samma s&#257;rathi, aland&#257;najja uyy&#257;nabh&#363;miy&#257;, ito'va antepura&#7747; paccanīyy&#257;hī"ti. 'Eva&#7747; dev&#257;'ti kho bhikkhave, s&#257;rathi vipassissa kum&#257;rassa paṭissutv&#257;, tato'va antepura&#7747; paccanīyy&#257;si. Tatra suda&#7747; bhikkhave, vipassī kum&#257;ro antepuragato dukkhī dummano pajjh&#257;yati "dhiratthu kira bho j&#257;ti n&#257;ma, yatra hi n&#257;ma j&#257;tassa jar&#257; pa&#241;&#241;&#257;yissati, by&#257;dhi pa&#241;&#241;&#257;yissati, mara&#7751;a&#7747; pa&#241;&#241;&#257;yissatī"ti.</p>

					<p class="f4">56. Atha kho bhikkhave, bandhum&#257; r&#257;j&#257; s&#257;rathi&#7747; &#257;mant&#257;petv&#257; etadavoca: "kacci samma s&#257;rathi, kum&#257;ro uyy&#257;nabh&#363;miy&#257; abhiramittha? Kacci sammas&#257;rathī, kum&#257;ro uyy&#257;nabh&#363;miy&#257; attamano ahosī?Ti" <a id="pg027"><span class="f2 g"><b>[page 027]</b></span></a> "na kho deva kum&#257;ro uyy&#257;yanabh&#363;miy&#257; abhiramittha, na kho deva kum&#257;ro uyy&#257;nabh&#363;miy&#257; attamano ahosī"ti. "Kimpana samma s&#257;rathī, addasa kum&#257;ro uyy&#257;nabh&#363;mi&#7747; niyyanto?"Ti.</p>

					<p class="f4">57. Addas&#257; kho deva, kum&#257;ro uyy&#257;nabh&#363;mi&#7747; niyyanto mah&#257;janak&#257;ya&#7747; sannipatita&#7747; n&#257;n&#257;ratt&#257;na&#241;ca duss&#257;na&#7747; vil&#257;ta&#7747; kayiram&#257;na&#7747;, disv&#257; ma&#7747; etadavoca: 'kinn&#363; kho so samma s&#257;rathi, mah&#257;janak&#257;yo sannipatito, n&#257;n&#257;ratt&#257;na&#241;ca duss&#257;na&#7747; vil&#257;ta&#7747; kayiratī?Ti 'eso kho deva, k&#257;lakato n&#257;m&#257;'ti. 'Tena hi samma s&#257;rathi, yena so k&#257;lakato tena ratha&#7747; pesehī'ti. 'Eva&#7747; dev&#257;'ti kho aha&#7747; deva, vipassissa kum&#257;rassa paṭissutv&#257; yena so k&#257;lakato tena ratha&#7747; pesesi&#7747;. Addas&#257; kho deva, kum&#257;ro peta&#7747; k&#257;lakata&#7747;. Disv&#257; ma&#7747; etadavoca; 'kimpan&#257;ya&#7747; samma s&#257;rathi, k&#257;lakato n&#257;m&#257;?'Ti. 'Eso kho deva, k&#257;lakato n&#257;ma, na'd&#257;ni ta&#7747; dakkhinti m&#257;t&#257; v&#257; pit&#257; v&#257; a&#241;&#241;e v&#257; &#241;&#257;tis&#257;lohito'ti. 'Kimpana samma s&#257;rathi, ahampi mara&#7751;adhammo mara&#7751;a&#7747; anatīto? Mampi na dakkhinti devo v&#257; devī v&#257; a&#241;&#241;e v&#257; &#241;&#257;tis&#257;lohit&#257;? Ahampi na dakkhiss&#257;mī deva&#7747; v&#257; devi&#7747; v&#257; a&#241;&#241;e v&#257; &#241;&#257;tis&#257;lohite?'Ti. 'Tva&#241;ca deva, maya&#241;camh&#257; sabbe mara&#7751;adhamm&#257; mara&#7751;a&#7747; anatīt&#257;. Tampi na dakkhinti devo v&#257; devī v&#257; a&#241;&#241;e v&#257; &#241;&#257;tis&#257;lohit&#257;. Tvampi na dakkhissasi deva&#7747; v&#257; devi&#7747; v&#257; a&#241;&#241;e v&#257; &#241;&#257;tis&#257;lohite'ti.</p>

					<p class="f4">[BJT Page 042]</p>

					<p class="f4">'Tena hi samma s&#257;rathi aland&#257;najja uyy&#257;nabh&#363;miy&#257;. Ito'va antepura&#7747; paccaniyy&#257;hī'ti. 'Eva&#7747; dev&#257;'ti kho aha&#7747; deva, vipassissa kum&#257;rassa paṭissutv&#257; tato'va antepura&#7747; paccaniyy&#257;si&#7747;. So kho deva, kum&#257;ro antepuragato dukkhī dummano pajjh&#257;yati: 'dhiratthu kira bho j&#257;ti n&#257;ma yatra hi n&#257;ma j&#257;tassa jar&#257; pa&#241;&#241;&#257;yissati, by&#257;dhi pa&#241;&#241;&#257;yissati, mara&#7751;a&#7747; pa&#241;&#241;&#257;yissatī"ti.</p>

					<p class="f4">58. Atha kho bhikkhave, bandhumassa ra&#241;&#241;o etadahosi: "m&#257;heva kho vipasasī kum&#257;ro na rajja&#7747; k&#257;resi. M&#257;heva vipassī kum&#257;ro ag&#257;rasm&#257; anag&#257;riya&#7747; pabbaji. <a id="pg028"><span class="f2 g"><b>[page 028]</b></span></a> m&#257;heva kho nemitt&#257;na&#7747; br&#257;hma&#7751;&#257;na&#7747; sacca&#7747; assa vacananti. " Atha kho bhikkhave, bandhum&#257; r&#257;j&#257; vipassissa kum&#257;rassa bhiyyosomatt&#257;ya pa&#241;ca k&#257;magu&#7751;&#257;ni upaṭṭhapesi, yath&#257; vipassī kum&#257;ro rajja&#7747; k&#257;reyya, yath&#257; vipassī kum&#257;ro na ag&#257;rasm&#257; anag&#257;riya&#7747; pabbajeyya, yath&#257; nemitt&#257;na&#7747; br&#257;hma&#7751;&#257;na&#7747; micch&#257; assa vacananti. Tatra suda&#7747; bhikkhave vipassī kum&#257;ro pa&#241;cahi k&#257;magu&#7751;ehi samappito sama&#7749;gībh&#363;to paric&#257;reti.</p>

					<p class="f4">59. Atha kho bhikkhave, vipassī kum&#257;ro bahunna&#7747; vass&#257;na&#7747; bahunna&#7747; vassasat&#257;na&#7747; bahunna&#7747; vassasahass&#257;na&#7747; accayena s&#257;rathi&#7747; &#257;mantesi: "yojehi samma s&#257;rathi, bhadd&#257;ni bhadd&#257;ni y&#257;n&#257;ni, uyy&#257;nabh&#363;mi&#7747; gacch&#257;ma subh&#363;mi&#7747; dassan&#257;y&#257;"ti. "Eva&#7747; dev&#257;'ti kho bhikkhave, s&#257;rathi vipassissa kum&#257;rassa paṭissutv&#257; bhadd&#257;ni bhadd&#257;ni y&#257;n&#257;ni yojetv&#257; vipassissa kum&#257;rassa paṭivedesi: "yutt&#257;ni kho te deva, bhadd&#257;ni bhadd&#257;ni y&#257;n&#257;ni, yassa'd&#257;ni k&#257;la&#7747; ma&#241;&#241;asī"ti. Atha kho bhikkhave, vipassī kum&#257;ro bhadda&#7747; y&#257;na&#7747; abhir&#363;hitv&#257; bhaddehi bhaddehi y&#257;nehi uyy&#257;nabh&#363;mi&#7747; niyy&#257;si.</p>

					<p class="f4">60. Addas&#257; kho bhikkhave, vipassī kum&#257;ro uyy&#257;nabh&#363;mi&#7747; niyyanno purisa&#7747; bhaṇḍu&#7747; pabbajita&#7747; k&#257;s&#257;vavasana&#7747; disv&#257; s&#257;rathi&#7747; &#257;mantesi: "ayampana samma s&#257;rathi, puriso ki&#7749;kato? Sīsampi'ssa na yath&#257; a&#241;&#241;esa&#7747;, vatth&#257;ni pi'ssa na yath&#257; a&#241;&#241;esa"nti. "Eso kho deva, pabbajito n&#257;m&#257;'ti. Kimpaneso samma s&#257;rathi, pabbajito n&#257;m&#257;?"Ti. "Eso kho deva pabbajito n&#257;ma: 's&#257;dhu dhammacariy&#257;, s&#257;dhu samacariy&#257;, s&#257;dhu kusalakiriy&#257;, s&#257;dhu pu&#241;&#241;akiriy&#257;, s&#257;dhu avihi&#7747;s&#257;, s&#257;dhu bh&#363;t&#257;nukamp&#257;"ti. "S&#257;dhu kho so samma s&#257;rathi, pabbajito n&#257;ma. S&#257;dhu <a id="pg029"><span class="f2 g"><b>[page 029]</b></span></a> samma s&#257;rathi, dhammacariy&#257;, s&#257;dhu samacariy&#257;, s&#257;dhu kusalakiriy&#257;, s&#257;dhu pu&#241;&#241;akiriy&#257;, s&#257;dhu avihi&#7747;s&#257;, s&#257;dhu bh&#363;t&#257;nukamp&#257;. Tena hi samma s&#257;rathi, yena so pabbajito tena ratha&#7747; pesehī"ti.</p>

					<p class="f4">[BJT Page 044]</p>

					<p class="f4">'Eva&#7747; dev&#257;'ti kho bhikkhave, s&#257;rathi vipassissa kum&#257;rassa paṭissutv&#257; yena so pabbajito tena ratha&#7747; pesesi. Atha kho bhikkhave, vipassī kum&#257;ro ta&#7747; pabbajita&#7747; etadavoca: "tvampana samma, ki&#7749;kato? Sīsampi tena na yath&#257; a&#241;&#241;esa&#7747;, vatth&#257;ni'pi te na yath&#257; a&#241;&#241;esanti?" "Aha&#7747; kho deva, pabbajito n&#257;m&#257;"ti, "ki&#7747; pana tva&#7747; samma, pabbajito n&#257;m&#257;?"Ti. "Aha&#7747; kho deva pabbajito n&#257;ma, 's&#257;dhu dhammacariy&#257;, s&#257;dhu samacariy&#257;, s&#257;dhu kusalakiriy&#257;, s&#257;dhu pu&#241;&#241;akiriy&#257;, s&#257;dhu avihi&#7747;s&#257;, s&#257;dhu bh&#363;t&#257;nukamp&#257;'ti. "S&#257;dhu kho tva&#7747; samma, pabbajito n&#257;ma, s&#257;dhu dhammacariy&#257;, s&#257;dhu samacariy&#257;, s&#257;dhu kusalakiriy&#257;, s&#257;dhu pu&#241;&#241;akiriy&#257;, s&#257;dhu avihi&#7747;s&#257;, s&#257;dhu bh&#363;t&#257;nukamp&#257;ti"</p>

					<p class="f4">61. Atha kho bhikkhave, vipassī kum&#257;ro s&#257;rathi&#7747; &#257;mantesi: "tena hi samma s&#257;rathi, ratha&#7747; &#257;d&#257;ya ito'va antepura&#7747; paccaniyy&#257;hi. Aha&#7747; pana idheva kesamassu&#7747; obh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajiss&#257;mī"ti. 'Eva&#7747; dev&#257;'ti kho bhikkhave s&#257;rathī, vipassissa kum&#257;rassa paṭissutv&#257; ratha&#7747; &#257;d&#257;ya tato'ca antepura&#7747; paccaniyy&#257;si.</p>

					<p class="f4">62. Vipassī pana bhikkhave, kum&#257;ro tattheva kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbaji. Assosi kho bhikkhave, bandhumatiy&#257; r&#257;jadh&#257;niy&#257; mah&#257;janak&#257;yo catur&#257;sītip&#257;&#7751;asahass&#257;ni "vipassī kira kum&#257;ro kemassu&#7747; oh&#257;retv&#257; k&#257;s&#257;y&#257;ni vatth&#257;ni <a id="pg030"><span class="f2 g"><b>[page 030]</b></span></a> acch&#257;detv&#257; ag&#257;rasm&#257; anag&#257;riya&#7747; pabbajito"ti. Sutv&#257;na tesa&#7747; etadahosi "na hi n&#363;na so orako dhammavinayo, na s&#257; orak&#257;1 pabbajj&#257;, yattha vipassī kum&#257;ro kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajito. Vipassī'pi 2 n&#257;ma kum&#257;ro kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajissati kima&#7749;gapana mayanti ?" Atha kho so bhikkhave mahajanak&#257;yo catur&#257;sītip&#257;&#7751;asahass&#257;ni kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; vipassi&#7747; bodhisatta&#7747; ag&#257;rasm&#257; anag&#257;riya&#7747; pabbajita&#7747; anupabbaji&#7747;su. T&#257;ya suda&#7747; bhikkhave, paris&#257;ya parivuto vipassi bodhisatto g&#257;manigamajanapadar&#257;jadh&#257;nīsu c&#257;rika&#7747; carati.</p>

					<p class="f4">63. Atha kho bhikkhave vipassissa bodhisattassa rahogatassa paṭisallīnassa eva&#7747; cetaso parivitakko udap&#257;di: 'na kho meta&#7747; patir&#363;pa&#7747; yo'ha&#7747; &#257;ki&#7751;&#7751;o vihar&#257;mi, yann&#363;n&#257;ha&#7747; eko ga&#7751;amh&#257; v&#363;pakaṭṭho vihareyyanti'. Atha kho bhikkhave vipassī bodhisatto aparena samayena eko ga&#7751;amh&#257; v&#363;pakaṭṭho vih&#257;si. A&#241;&#241;eneva t&#257;ni catur&#257;sītipabbajitasahass&#257;ni agama&#7747;su, a&#241;&#241;ena vipassī bodhisatto.</p>

					<p class="f4">1. Orik&#257; - [PTS. 2.] Vipassi hi - machasa&#7747;.</p>

					<p class="f4">[BJT Page 046]</p>

					<p class="f4">64. Atha kho bhikkhave, vipassissa bodhisattassa v&#257;s&#363;pagatassa rahogatassa paṭisallīnassa eva&#7747; cetaso parivitakko udap&#257;di: "kiccha&#7747; vat&#257;ya&#7747; loko &#257;panno, j&#257;yati ca jīyati mīyati ca cavati ca upapajjati ca. Atha ca panimassa dukkhassa <a id="pg031"><span class="f2 g"><b>[page 031]</b></span></a> nissara&#7751;a&#7747; nappaj&#257;n&#257;ti jar&#257;mara&#7751;assa. Kudassu n&#257;ma imassa dukkhassa nissara&#7751;a&#7747; pa&#241;&#241;&#257;yissati jar&#257;mara&#7751;ass&#257;?Ti.</p>

					<p class="f4">65. Atha kho bhikkhave, vipassissa bodhisattassa etadahosi: "kimhi nu kho sati jar&#257;mara&#7751;a&#7747; hoti, kimpaccay&#257; jar&#257;mara&#7751;a'nti. Atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo "j&#257;tiy&#257; kho sati jar&#257;mara&#7751;a&#7747; hoti, j&#257;tipaccay&#257; jar&#257;mara&#7751;a"nti.</p>

					<p class="f4">66. Atha kho bhikkhave, vipassissa bodhisattassa etadahosi: "kimhi nu kho sati j&#257;ti hoti kimpaccay&#257; j&#257;tī" ti. Atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "bhave kho sati j&#257;ti hoti, bhava paccay&#257; j&#257;tī"ti.</p>

					<p class="f4">67. Atha kho bhikkhave, vipassissa bodhisattassa etadahosi: "kimhi nu kho sati bhavo hoti kimpaccay&#257; bhavo"ti. Atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "up&#257;d&#257;ne kho sati bhavo hoti, up&#257;d&#257;napaccay&#257; bhavo"ti. 68. Atha kho bhikkhave, vipassissa bodhisattassa etadahosi: "kimhi nu kho sati up&#257;d&#257;na&#7747; hoti kimpaccay&#257; up&#257;d&#257;nanti. " Atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "ta&#7751;h&#257;ya kho sati up&#257;d&#257;na&#7747; hoti, ta&#7751;h&#257;paccay&#257; up&#257;d&#257;nanti. "<br />
					69. Atha kho bhikkhave, vipassissa bodhisattassa etadahosi: "kimhi nu kho sati ta&#7751;h&#257; hoti kimpaccay&#257; ta&#7751;h&#257;"ti. Atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "vedan&#257;ya kho sati ta&#7751;h&#257; hoti, vedan&#257;paccay&#257; ta&#7751;h&#257;"ti.</p>

					<p class="f4">70. Atha kho bhikkhave, vipassissa bodhisattassa etadahosi: "kimhi nu kho sati vedan&#257; hoti, kimpaccay&#257; vedan&#257;"ti. Atha kho bhikkhave, vipassissa bodhisattassa <a id="pg032"><span class="f2 g"><b>[page 032]</b></span></a> yonisomanasik&#257;r&#257; ahu pa&#241;&#241;&#257;ya abhisamayo. "Phasse kho sati vedan&#257; hoti, phassapaccay&#257; vedan&#257;"ti.</p>

					<p class="f4">71. Atha kho bhikkhave, vipassissa bodhisattassa etadahosi: "kimhi nu kho sati phasso hoti, kimpaccay&#257; phasso"ti. Atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "sa&#7735;&#257;yatane kho sati phasso hoti, sa&#7735;&#257;yatanapaccay&#257; phasso"ti.</p>

					<p>[BJT Page 048]</p>

					<p class="f4">72. Atha kho bhikkhave, vipassissa bodhisattassa etadahosi: "kimhi nu kho sati sa&#7735;&#257;yatana&#7747; hoti, kimpaccay&#257; sa&#7735;&#257;yatananti" atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "n&#257;mar&#363;pe kho sati sa&#7735;&#257;yatana&#7747; hoti, n&#257;mar&#363;papaccay&#257; sa&#7735;&#257;yatananti."</p>

					<p class="f4">73. Atha kho bhikkhave, vipassissa bodhisattassa etadahosi: "kimhi nu kho sati n&#257;mar&#363;pa&#7747; hoti, kimpaccay&#257; n&#257;mar&#363;panti" atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "vi&#241;&#241;&#257;&#7751;e kho sati n&#257;mar&#363;pa&#7747; hoti, vi&#241;&#241;&#257;&#7751;apaccay&#257; n&#257;mar&#363;panti. "</p>

					<p class="f4">74. Atha kho bhikkhave, vipassissa bodhisattassa etadahosi: kimhi nu kho sati vi&#241;&#241;&#257;&#7751;a&#7747; hoti, kimpaccay&#257; vi&#241;&#241;&#257;&#7751;anti" atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "n&#257;mar&#363;pe kho sati vi&#241;&#241;&#257;&#7751;a&#7747; hoti, n&#257;mar&#363;papaccay&#257; vi&#241;&#241;&#257;&#7751;anti. "</p>

					<p class="f4">75. Atha kho bhikkhave, vipassissa bodhisattassa etadahosi: "paccud&#257;vattati kho ida&#7747; vi&#241;&#241;&#257;&#7751;a&#7747;, n&#257;mar&#363;pamh&#257; n&#257;para&#7747; gacchati. Ett&#257;vat&#257; j&#257;yetha v&#257; jīyetha v&#257; cavetha v&#257; upapajjetha v&#257;, yadida&#7747; n&#257;mar&#363;papaccay&#257; vi&#241;&#241;&#257;&#7751;a&#7747;, vi&#241;&#241;&#257;&#7751;apaccay&#257; n&#257;mar&#363;pa&#7747;, n&#257;mar&#363;paccay&#257; sa&#7735;&#257;yatana&#7747;, sa&#7735;&#257;yatanapaccay&#257; phasso, phassapaccay&#257; vedan&#257;, vedan&#257;paccay&#257; <a id="pg033"><span class="f2 g"><b>[page 033]</b></span></a> ta&#7751;h&#257;, ta&#7751;h&#257; paccay&#257; up&#257;d&#257;na&#7747;, up&#257;d&#257;napaccay&#257; bhavo, bhavapaccay&#257; j&#257;ti, j&#257;tipaccay&#257; jar&#257;mara&#7751;a&#7747; sokaparidevadukkhadomanass&#363;p&#257;y&#257;s&#257; sambhavanti. Evametassa kevalassa dukkhakkhandhassa samudayo hotī"ti.</p>

					<p class="f4">76. "Samudayo, samudayo'ti kho bhikkhave, vipassissa bodhisattassa pubbe ananussutesu dhammesu cakkhu&#7747; udap&#257;di, &#241;&#257;&#7751;a&#7747; udap&#257;di, pa&#241;&#241;&#257; udap&#257;di, vijj&#257; udap&#257;di, &#257;loko udap&#257;di.</p>

					<p class="f4">77. Atha kho bhikkhave, vipassissa bodhisattassa etadahosi: "kimhi nu kho sati jar&#257;mara&#7751;a&#7747; na hoti, kissa nirodh&#257; jar&#257;mara&#7751;anirodho"ti. Atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "j&#257;tiy&#257; kho asati jar&#257;mara&#7751;a&#7747; na hoti, j&#257;ti nirodho jar&#257;mara&#7751;anirodho"ti.</p>

					<p class="f4">78. Atha kho bhikkhave, vipassissa bodhisattassa etadahosi: "kimhi nu kho asati j&#257;ti na hoti, kissa nirodh&#257; j&#257;tinirodho"ti. Atha kho bhikkhave, vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "bhave kho asati j&#257;ti na hoti, bhavanirodh&#257; j&#257;tinirodho"ti.</p>

					<p>[BJT Page 050]</p>

					<p class="f4">79. Atha kho bhikkhave, vipassissa bodhisattassa etadahosi: "kimhi nu kho asati bhavo na hoti, kissa nirodh&#257; bhavanirodho"ti. Atha kho bhikkhave vipassissa bodhisattatassa yonisomanasik&#257;r&#257; ahu pa&#241;&#241;&#257;ya abhisamayo: "up&#257;d&#257;ne kho asati bhavo na hoti, up&#257;d&#257;nanirodh&#257; bhavanirodho"ti.</p>

					<p class="f4">80. Atha kho bhikkhave vipassissa bodhisattassa etadahosi: "kimhi nu kho asati up&#257;d&#257;na&#7747; na hoti, kissa nirodh&#257; up&#257;d&#257;nanirodho"ti. Atha kho bhikkhave vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: ta&#7751;h&#257;ya kho asati up&#257;d&#257;na&#7747; na hoti, ta&#7751;h&#257;nirodh&#257; up&#257;d&#257;nanirodho"ti.</p>

					<p class="f4">81. Atha kho bhikkhave, vipassissa bodhisattassa etadahosi: "kimhi nu kho asati ta&#7751;h&#257; na hoti, kissa nirodh&#257; ta&#7751;h&#257;nirodho"ti. Atha kho bhikkhatva vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: <a id="pg034"><span class="f2 g"><b>[page 034]</b></span></a> "vedan&#257;ya kho asati ta&#7751;h&#257; na hoti, vedan&#257; nirodh&#257; ta&#7751;h&#257;nirodho"ti.</p>

					<p class="f4">82. Atha kho bhikkhave, vipassissa bodhisattassa etadahosi: 'kimhi nu kho asati vedan&#257; na hoti, kissa nirodh&#257; vedan&#257;nirodho"ti. Atha kho bhikkhave vipassissa bodhisattassa yonisomanasik&#257;r&#257; ahu pa&#241;&#241;&#257;ya abhīsamayo: "phasso kho asati vedan&#257; na hoti, phassanirodh&#257; vedan&#257;nirodho"ti.</p>

					<p class="f4">83. Atha kho bhikkhave, vipassisasa bodhisattassa etadahosi: "kimhi nu kho asati phasso na hoti, kissa nirodh&#257; phassanirodho"ti. Atha kho bhikkhave vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "sa&#7735;&#257;yatane kho asati phasso na hoti, sa&#7735;&#257;yatana nirodh&#257; phassanirodho"ti.</p>

					<p class="f4">84. Atha kho bhikkhave, vipassissa bodhisattassa etadahosi: "kimhi nu kho asati sa&#7735;&#257;yatana&#7747; na hoti, kissa nirodh&#257; sa&#7735;&#257;yatana nirodho?"Ti. Atha kho bhikkhave vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "n&#257;mar&#363;pe kho asati sa&#7735;&#257;yatana&#7747; na hoti, n&#257;mar&#363;panirodh&#257; sa&#7735;&#257;yatananirodho"ti.</p>

					<p>[BJT Page 052]</p>

					<p class="f4">85. Atha kho bhikkhave, vipassissa bodhisattassa etadahosi: "kimhi nu kho asati n&#257;mar&#363;pa&#7747; na hoti, kissa nirodh&#257; n&#257;mar&#363;panirodho?"Ti. Atha kho bhikkhave vipassassa bodhisattassa yoniso manasik&#257;r&#257; ahu pa&#241;&#241;&#257;ya abhisamayo: "vi&#241;&#241;&#257;&#7751;e kho asati n&#257;mar&#363;pa&#7747; na hoti, vi&#241;&#241;&#257;&#7751;anirodh&#257; n&#257;mar&#363;panirodho"ti.</p>

					<p class="f4">86. Atha kho bhikkhave, vipassissa bodhisattassa etadahosi: 'kimhi nu kho asati vi&#241;&#241;&#257;&#7751;a&#7747; na hoti, kissa nirodh&#257; vi&#241;&#241;&#257;&#7751;anirodho?"Ti. Atha kho bhikkhave vipassissa bodhisattassa yonisomanasik&#257;r&#257; ahu pa&#241;&#241;&#257;ya abhisamayo: "n&#257;mar&#363;pe kho asati vi&#241;&#241;&#257;&#7751;a&#7747; na hoti. N&#257;mar&#363;panirodh&#257; vi&#241;&#241;&#257;&#7751;anirodho"ti.</p>

					<p class="f4">87. Atha kho bhikkhave, vipassissa bodhisattassa etadahosi: "adhigato kho my&#257;ya&#7747;1 maggo sambodh&#257;ya 2: <a id="pg035"><span class="f2 g"><b>[page 035]</b></span></a> yadida&#7747; n&#257;mar&#363;panirodh&#257;ya vi&#241;&#241;&#257;&#7751;anirodho' vi&#241;&#241;&#257;&#7751;anirodh&#257; n&#257;mar&#363;panirodho. N&#257;mar&#363;panirodh&#257; sa&#7735;&#257;yatananirodho, sa&#7735;&#257;yatananirodh&#257; phassanirodho, phassanirodh&#257; vedan&#257;nirodho, vedan&#257;nirodh&#257; ta&#7751;h&#257;nirodho, ta&#7751;h&#257;nirodh&#257; up&#257;d&#257;nanirodho, up&#257;d&#257;nanirodh&#257; bhavanirodho, bhavanirodh&#257; j&#257;tinirodho, j&#257;tinirodh&#257; jar&#257;mara&#7751;a&#7747; sokaparidevadukkhadomanassup&#257;y&#257;s&#257; nirujjhanti. Evametassa kevalassa dukkhakkhandhassa nirodho hotī"ti. "Nirodho, nirodho"ti kho bhikkhave vipassissa bodhisattassa pubbe ananussutesu dhammesu cakkhu&#7747; udap&#257;di, &#241;&#257;&#7751;a&#7747; udap&#257;di, pa&#241;&#241;&#257; udap&#257;di, vijj&#257; udap&#257;di, &#257;loko udap&#257;di:</p>

					<p class="f4">88. Atha kho bhikkhave, vipassī bodhisatto aparena samayena pa&#241;cas&#363;p&#257;d&#257;nakkhandhesu udayabbay&#257;nupassī vih&#257;si: "iti r&#363;pa&#7747;, iti r&#363;passa samudayo, iti r&#363;passa attha&#7749;gamo. Iti vedan&#257;, iti vedan&#257;ya samudayo, iti vedan&#257;ya attha&#7749;gamo. Iti sa&#241;&#241;&#257;, iti sa&#241;&#241;&#257;ya samudayo, iti sa&#241;&#241;&#257;ya attha&#7749;gamo. Iti sa&#7749;kh&#257;r&#257;, iti sa&#7749;kh&#257;r&#257;na&#7747; samudayo, iti sa&#7749;kh&#257;r&#257;na&#7747; attha&#7749;gamo. Iti vi&#241;&#241;&#257;&#7751;a&#7747;, iti vi&#241;&#241;&#257;&#7751;assa samudayo, iti vi&#241;&#241;&#257;&#7751;assa attha&#7749;gamo"ti. Tassa pa&#241;casu up&#257;d&#257;nakkhandhesu udayabbay&#257;nupassino viharato na cirasseva anup&#257;d&#257;ya &#257;savehi citta&#7747; vimucci"ti.</p>

					<p class="f4">Dutiya&#7747; bh&#257;&#7751;av&#257;ra&#7747; niṭṭhita&#7747;</p>

					<p class="f4">1. Me aya&#7747; vipassan&#257;maggo, [PTS. 2.] Bodh&#257;ya, sy&#257;.<br />
					[BJT Page 054]</p>

					<p class="f4">89. Atha kho bhikkhave, vipassissa bhagavato arahato samm&#257;sambuddhassa etadahosi: "yann&#363;n&#257;ha&#7747; dhamma&#7747; deseyya"nti. Atha kho bhikkhave vipassissa bhagavato arahato <a id="pg036"><span class="f2 g"><b>[page 036]</b></span></a> samm&#257;sambuddhassa etadahosi: "adhigato kho my&#257;ya&#7747; dhammo gambhīro duddaso duranubodho santo pa&#7751;īto atakk&#257;vacaro nipu&#7751;o paṇḍitavedanīyo. &#256;lay&#257;r&#257;m&#257; kho pan&#257;ya&#7747; paj&#257; &#257;layarat&#257; &#257;layasammudit&#257;. &#256;lay&#257;r&#257;m&#257;ya kho pana paj&#257;ya &#257;layarat&#257;ya &#257;layasammudit&#257;ya duddasa&#7747; ida&#7747; ṭh&#257;na&#7747; yadida&#7747; idappaccayat&#257;yapaṭiccasamupp&#257;do. Idampi kho ṭh&#257;na&#7747; duddasa&#7747; yadida&#7747; sabba sa&#7749;kh&#257;rasamatho sabb&#363;padhipaṭinissaggo ta&#7751;hakkhayo vir&#257;go nirodho nibb&#257;na&#7747; aha&#241;ce ca kho pana dhamma&#7747; deseyya&#7747;, pare ca me na &#257;j&#257;neyyu&#7747; so mamassa kilamatho, s&#257; mamassa vīhes&#257;'ti, apissuda&#7747;1 bhikkhave vipassi&#7747; bhagavanta&#7747; arahanta&#7747; samm&#257;sambuddha&#7747; im&#257; anacchariy&#257; g&#257;th&#257;yo paṭibha&#7747;su pubbe assutapubb&#257;:<br />
					"Kicchena me adhigata&#7747; hala&#7747;'d&#257;ni pak&#257;situ&#7747;,</p>

					<p class="f4">R&#257;gadosaparetehi n&#257;ya&#7747; dhammo susambudho.<br />
					Paṭisogat&#257;mi&#7747; nipu&#7751;a&#7747; gambhīra&#7747; duddasa&#7747; a&#7751;u&#7747;,<br />
					R&#257;garatt&#257; na dakkhinti tamokkhandhena &#257;vut&#257;"ti.<br />
					Itiha bhikkhave vipassissa bhagavato arahato samm&#257;sambuddhassa paṭisa&#7747;cikkhato appossukkat&#257;ya citta&#7747; nami, no dhammadesan&#257;ya.</p>

					<p class="f4">90. Atha kho bhikkhave a&#241;&#241;aratassa mah&#257;brahmuno vipassissa bhagavato arahato samm&#257;sambuddhassa cetas&#257; cetoparivitakkama&#241;&#241;&#257;ya <a id="pg037"><span class="f2 g"><b>[page 037]</b></span></a> etadahosi: "nassati vata bho loko, vinassati vata bholoko, yatra hi n&#257;ma vipassissa bhagavato arahato samm&#257;sambuddhassa appossukkat&#257;ya citta&#7747; namati no dhammadesan&#257;y&#257;"ti. Atha kho so bhikkhave mah&#257; brahm&#257; seyyath&#257;pi n&#257;ma balav&#257; puriso sammi&#241;jita&#7747; v&#257; b&#257;ha&#7747; pas&#257;reyya, pas&#257;rita&#7747; v&#257; b&#257;ha&#7747; sammi&#241;jeyya, evameva brahmaloke antarahito vipassissa bhagavato arahato samm&#257;sambuddhassa purato p&#257;turahosi.</p>

					<p class="f4">91. Atha kho bhikkhave mah&#257;brahm&#257; eka&#7747;sa&#7747; uttar&#257;sa&#7749;ga&#7747; karitv&#257; dakkhī&#7751;a&#7747; j&#257;numaṇḍala&#7747; puthuviya&#7747; nihantv&#257;, 2 yena vipassī bhagav&#257; araha&#7747; samm&#257;sambuddho tena&#241;jali&#7747; pan&#257;metv&#257; vipassi&#7747; bhagavanta&#7747; arahanta&#7747; samm&#257;sambuddha&#7747; etadavoca: "desetu bhante bhagav&#257; dhamma&#7747;, desetu sugato dhamma&#7747;. Santi 3 satt&#257; apparajakkhaj&#257;tik&#257;. Assavanat&#257; dhammassa parih&#257;yanti. Bhavissanti dhammassa a&#241;&#241;&#257;t&#257;ro"ti.</p>

					<p class="f4">1. Apissu [PTS] Machasa&#7747;. 2. Nīdahanto - sy&#257;. 3. Santīdha - sy&#257;.</p>

					<p>[BJT Page 056]</p>

					<p class="f4">92. Atha kho bhikkhave vipassī bhagav&#257; araha&#7747; samm&#257;sambuddho ta&#7747; mah&#257;brahm&#257;na&#7747; etadavoca: "mayhampi kho brahme, etadahosi: "yannun&#257;ha&#7747; dhamma&#7747; deseyya'nti. Tassa mayha&#7747; brahme, etadahosi: 'adhigato kho my&#257;ya&#7747; dhammo gambhīro duddaso duranubodho santo pa&#7751;īto akatt&#257;vacaro nipu&#7751;o paṇḍitavedanīyo. &#256;lay&#257;r&#257;m&#257; kho pan&#257;ya&#7747; paj&#257; &#257;layarat&#257; &#257;layasammudit&#257;. &#256;lay&#257;r&#257;m&#257;ya kho pana paj&#257;ya &#257;layarat&#257;ya &#257;layasammudit&#257;ya duddasa&#7747; ida&#7747; ṭh&#257;na&#7747; yadida&#7747; idappaccayat&#257; paṭiccasamupp&#257;do idampi kho ṭh&#257;na&#7747; duddasa&#7747; yadida&#7747; sabbasa&#7749;kh&#257;rasamatho sabb&#363;padhipaṭinissaggo ta&#7751;hakkhayo vir&#257;go nirodho nibb&#257;na&#7747; aha&#241;ceva kho pana dhamma&#7747; deseyya&#7747;, pare ca me na &#257;j&#257;neyyu&#7747;, so mamassa kilamatho, s&#257; mamassa vihes&#257;"ti. Apissuda&#7747; ma&#7747; <a id="pg038"><span class="f2 g"><b>[page 038]</b></span></a> brahme im&#257; anacchariy&#257; g&#257;th&#257;yo paṭibha&#7747;su pubbe assutapubb&#257;:</p>

					<p class="f4">"Kicchena me adhigata&#7747; haland&#257;ni pak&#257;situ&#7747;,<br />
					R&#257;gadosaparetehi n&#257;ya&#7747; dhammo susambudho. Paṭisotag&#257;mi&#7747; nipu&#7751;a&#7747; gambhīra&#7747; duddasa&#7747; a&#7751;u&#7747;<br />
					R&#257;garatt&#257; na dakkhintī tamokkhandhena &#257;vut&#257;1"ti.</p>

					<p class="f4">Itiha me brahme paṭisa&#7747;cikkhato appossukkat&#257;ya citta&#7747; namī, no dhammadesan&#257;y&#257;"ti.</p>

					<p class="f4">Dutyampi kho bhikkhave so mah&#257;brahm&#257; vipassi&#7747; bhagavanta&#7747; arahanta&#7747; samm&#257;sambuddha&#7747; etadavoca: "desetu bhante bhagav&#257; dhamma&#7747;, desetu sugato dhamma&#7747;, santi satt&#257; apparajakkhaj&#257;tik&#257;. Assava&#7751;at&#257; dhammassa parih&#257;yanti. Bhavissanti dhammassa a&#241;&#241;&#257;t&#257;ro"ti. Tatiyampi kho bhikkhave so mah&#257;brahm&#257; vipassi&#7747; bhagavanta&#7747; arahanta&#7747; samm&#257;sambuddha&#7747; etadavoca: "desetu bhante bhagav&#257; dhamma&#7747;, desate sugato dhamma&#7747;, santi satt&#257; apparajakkhaj&#257;tik&#257;. Assava&#7751;at&#257; dhammassa paribh&#257;yanti. Bhavissanti dhammassa a&#241;&#241;&#257;t&#257;ro"ti.</p>

					<p class="f4">93. Atha kho bhikkhave vipassī bhagav&#257; araha&#7747; samm&#257;sambuddho brahmuno ca ajjhesana&#7747; viditv&#257; sattesu ca k&#257;ru&#241;&#241;ata&#7747; paṭicca buddhacakkhun&#257; loka&#7747; volokesi. Addas&#257; kho bhikkhave vipassī bhagav&#257; araha&#7747; samm&#257;sambuddho buddhacakkhun&#257; loka&#7747; volokento satte apparajakkhe mah&#257;rajakkhe tikkhindriye mudindriye sv&#257;k&#257;re dv&#257;k&#257;re suvi&#241;&#241;&#257;paye duvi&#241;&#241;&#257;paye appekacce paralokavajjabhayadass&#257;vino viharante, appekacce na paralokavajjabhayadass&#257;vino viharante.</p>

					<p class="f4">1. Namokkhajhane &#257;vuṭ&#257; - ma cha sa&#7747;.</p>

					<p>[BJT Page 058]</p>

					<p class="f4">Seyyath&#257;pi n&#257;ma uppaliniya&#7747; v&#257; paduminiya&#7747; v&#257; puṇḍarīkiniya&#7747; v&#257; appekacc&#257;ni uppal&#257;ni v&#257; padum&#257;ni v&#257; puṇḍarīk&#257;ni v&#257; udake j&#257;t&#257;ni udake sa&#7747;vaddh&#257;ni udak&#257;nuggat&#257;ni antonimuggaposīni, appekacc&#257;ni uppal&#257;ni v&#257; padum&#257;ni v&#257; puṇḍarik&#257;ni v&#257; udakena jan&#257;ni udake sa&#7747;vaddh&#257;ni samodaka&#7747; ṭhit&#257;ni, appekacc&#257;ni uppal&#257;ni v&#257; padum&#257;ni v&#257; puṇḍarīk&#257;ni v&#257; udake j&#257;t&#257;ni udake sa&#7747;vaddh&#257;ni udak&#257; accuggamma tiṭṭhanti anupalitt&#257;ni udakena, <a id="pg039"><span class="f2 g"><b>[page 039]</b></span></a> evameva kho bhikkhave vipassī bhagav&#257; araha&#7747; samm&#257;sambuddho buddhacakkh&#363;n&#257; loka&#7747; volokento addasa satte apparajakkhe mah&#257;rajakkhe tikkhindriye mudindiye sv&#257;k&#257;re dv&#257;k&#257;re suvi&#241;&#241;&#257;paye duvi&#241;&#241;&#257;paye, appekacce paralokavajjabhayadasn&#257;vino viharante, appekacce na paralokavajjabhayadass&#257;vino viharante.</p>

					<p class="f4">94. Atha kho so bhikkhave mah&#257;brahm&#257; vipassissa bhagavato arahato samm&#257;sambuddhassa cetas&#257; cetoparivitakkama&#241;&#241;&#257;ya vipassi&#7747; bhagavanta&#7747; arahanta&#7747; samm&#257;sambuddha&#7747; g&#257;th&#257;hi ajjhabh&#257;si:<br />
					"Sele yath&#257; pabbatamuddhaniṭaṭhito<br />
					Yath&#257;pi passe janata&#7747; samantato, tath&#363;pama&#7747; dhammamaya&#7747; sumedha<br />
					P&#257;s&#257;dam&#257;ruyha samantacakkhu,<br />
					Sok&#257;vati&#7751;&#7751;a&#7747; janatamapetasoko<br />
					Avekkhassu j&#257;tijar&#257;bhibh&#363;ta&#7747;.<br />
					Uṭṭhehi vīra vijitasa&#7749;g&#257;ma satthav&#257;ha a&#7751;ana vicara loke desassu1 bhagav&#257; dhamma&#7747; a&#241;&#241;&#257;t&#257;ro bhavissantī"ti.</p>

					<p class="f4">95. Atha kho bhikkhave vipassī bhagav&#257; araha&#7747; samm&#257;sambuddho ta&#7747; mah&#257;brahm&#257;na&#7747; g&#257;th&#257;ya ajjhabh&#257;si:<br />
					"Ap&#257;rut&#257; tesa&#7747; amatassa dv&#257;r&#257; ye sotavanto pamu&#241;cantu saddha&#7747; vihi&#7747;sasa&#241;&#241;ī pagu&#7751;a&#7747; na bh&#257;si&#7747;<br />
					Dhamma&#7747; pa&#7751;īta&#7747; manujesu brahme"ti.</p>

					<p class="f4">Atha kho so bhikkhave mah&#257;brahm&#257; "kat&#257;vak&#257;so kho'mhi vipassin&#257; bhagavat&#257; arahat&#257; samm&#257;sambuddhena dhammadesan&#257;y&#257;"ti vipassi&#7747; bhagavanta&#7747; <a id="pg040"><span class="f2 g"><b>[page 040]</b></span></a> arahanta&#7747; samm&#257;sambuddha&#7747; abhiv&#257;detv&#257; padakkhi&#7751;a&#7747; katv&#257; tatthevantaradh&#257;yi.</p>

					<p class="f4">1. Desetu [PTS]</p>

					<p>[BJT Page 060]</p>

					<p class="f4">96. Atha kho bhikkhave vipassissa bhagavato arahato samm&#257;sambuddhassa etadahosi: "kassa nu kho aha&#7747; paṭhama&#7747; dhamma&#7747; deseyya&#7747;, ko ima&#7747; dhamma&#7747; khippameva &#257;j&#257;nissati"tī. Atha kho bhikkhave vipassissa bhagavato arahato samm&#257;sambuddhassa etadahosi: "aya&#7747; kho khaṇḍo ca r&#257;japutto tisso ca purohitaputto bandhumatiy&#257; r&#257;jadh&#257;niy&#257; paṭivasanti paṇḍit&#257; viyatt&#257; medh&#257;vino dīgharatta&#7747; apparajakkhaj&#257;tik&#257;. Yann&#363;n&#257;ha&#7747; khaṇḍassa ca r&#257;japuttassa tissassa ca purohitaputtassa paṭhama&#7747; dhamma&#7747; deseyya&#7747;. Te ima&#7747; dhamma&#7747; khippameva &#257;j&#257;nissanti"ti.</p>

					<p class="f4">97. Atha kho bhikkhave vipassī bhagav&#257; araha&#7747; samm&#257;sambuddho, seyyath&#257;pi n&#257;ma balav&#257; puriso sammi&#241;jita&#7747; v&#257; b&#257;ha&#7747; pas&#257;reyya, pas&#257;rita&#7747; v&#257; b&#257;ha&#7747; sammi&#241;jeyya, evameva bodhirukkham&#363;le antarahito bandhumatiy&#257; r&#257;jadh&#257;niy&#257; kheme migad&#257;ye p&#257;turahosi. Atha kho bhikkhave vipassī bhagav&#257; araha&#7747; samm&#257;sambuddho d&#257;yap&#257;la&#7747; &#257;mantesi, "ehi tva&#7747; samma d&#257;yap&#257;la bandhumati&#7747; r&#257;jadh&#257;ni&#7747; pavisitv&#257; khaṇḍa&#241;ca r&#257;japutta&#7747; tissa&#241;ca purohitaputta&#7747; eva&#7747; vadehi: "vipassī bhante bhagav&#257; araha&#7747; samm&#257;sambuddho bandhumati&#7747; r&#257;jadh&#257;ni&#7747; anuppatto kheme migad&#257;ye viharati. So tumh&#257;ka&#7747; dassanak&#257;mo"ti. Eva&#7747; bhante'ti kho bhikkhave d&#257;yap&#257;lo vipassissa bhagavato arahato samm&#257;sambuddhassa paṭissutv&#257; bandhumati&#7747; r&#257;jadh&#257;ni&#7747; pavisitv&#257; khaṇḍa&#241;ca r&#257;japutta&#7747; tissa&#241;ca purohitaputta&#7747; etadavoca; "vipassī bhante bhagav&#257; araha&#7747; samm&#257;sambuddho bandhumati&#7747; r&#257;jadh&#257;ni&#7747; anuppatto kheme migad&#257;ye viharati, so tumh&#257;ka&#7747; dassanak&#257;mo"ti.</p>

					<p class="f4">98. Atha kho bhikkhave khaṇḍo ca r&#257;japutto tisso <a id="pg041"><span class="f2 g"><b>[page 041]</b></span></a> v&#257; purohitaputto bhadd&#257;ni bhadd&#257;ni y&#257;n&#257;ni yoj&#257;petv&#257; bhadda&#7747; y&#257;na&#7747; abhir&#363;hitv&#257; bhaddehi bhaddehi y&#257;nehi bandhumatiy&#257; r&#257;jadh&#257;niy&#257; niyya&#7747;su, yena khemo migad&#257;yo tena p&#257;ya&#7747;su. Y&#257;vatik&#257; y&#257;nassa bh&#363;mi y&#257;nena gantv&#257; y&#257;n&#257; paccerohitv&#257; pattik&#257;'ca yena vipassī bhagav&#257; araha&#7747; samam&#257;sambuddho tenupasa&#7749;kami&#7747;su. Upasa&#7749;kamitv&#257; vipassi&#7747; bhagavanta&#7747; arahanta&#7747; samm&#257;sambuddha&#7747; abhiv&#257;detv&#257; ekamanta&#7747; nisīdi&#7747;su. Tesa&#7747; vipassī bhagav&#257; araha&#7747; samm&#257;sambuddho &#257;nupubbi&#7747; katha&#7747; kathesi, seyyathīda&#7747;: d&#257;nakatha&#7747; sīlakatha&#7747; saggakatha&#7747; k&#257;m&#257;na&#7747; &#257;dīnava&#7747; ok&#257;ra&#7747; sa&#7747;kilesa&#7747; nekkhamme ca &#257;nisa&#7747;sa&#7747; pak&#257;sesi. Yad&#257; te bhagav&#257; a&#241;&#241;&#257;si kallacitte muducitte vinīvara&#7751;acitte udaggacitte pasannacitte, atha y&#257; buddh&#257;na&#7747; s&#257;mukka&#7747;sik&#257; dhammadesan&#257; ta&#7747; pak&#257;sesi: dukkha&#7747; samudaya&#7747; nirodha&#7747; magga&#7747;. Seyyath&#257;pi n&#257;ma suddha&#7747; vattha&#7747; apagatak&#257;&#7735;aka&#7747; sammadeva rajana&#7747; patiga&#7751;heyya, evameva khaṇḍassa ca r&#257;japuttassa ca tissassa ca purohitaputtassa tasmi&#7747; yeva &#257;sane viraja&#7747; vītamala&#7747; dhammacakkhu&#7747; udap&#257;di "ya&#7747; ki&#241;ci samudayadhamma&#7747;, sabbanta&#7747; nirodhadhammanti".</p>

					<p class="f4">[BJT Page 062]</p>

					<p class="f4">99. Te diṭṭhadhamm&#257; pattadhamm&#257; viditadhamm&#257; pariyog&#257;&#7735;hadhamm&#257; ti&#7751;&#7751;avicikicch&#257; vigatakatha&#7747;kath&#257; ves&#257;rajjappatt&#257; aparappaccay&#257; satthus&#257;sane vipassi&#7747; bhagavanta&#7747; arahanta&#7747; samm&#257;sambuddha&#7747; etadavocu&#7747;. "Abhikkanta&#7747; bhante, abhikkanta&#7747; bhante. Seyyath&#257;pi bhante nikkujjita&#7747; v&#257; ukkujjeyya, paṭicchanta&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya 'cakkhumanto r&#363;p&#257;ni dakkhintī'ti, evameva bhagavat&#257; anekapariy&#257;yena dhammo pak&#257;sito, ete maya&#7747; bhante bhagavanta&#7747; <a id="pg042"><span class="f2 g"><b>[page 042]</b></span></a> sara&#7751;a&#7747; gacch&#257;ma dhamma&#241;ca. Labheyy&#257;ma maya&#7747; bhante bhagavato santike pabbajja&#7747;, labheyy&#257;ma upasampadanti".</p>

					<p class="f4">100. Alatthu&#7747; kho bhikkhave khaṇḍo ca r&#257;japutto tisso ca purohitaputto vipassissa bhagavato arahato samm&#257;sambuddhassa santike pabbajja&#7747;, alatthu&#7747; upasampada&#7747;. Te vipassī bhagav&#257; araha&#7747; samm&#257;sambuddho dhammiy&#257; kath&#257;ya sandassesi sam&#257;dapesi samuttejesi sampaha&#7747;sesi. Sa&#7747;kh&#257;r&#257;na&#7747; &#257;dīnava&#7747; ok&#257;ra&#7747; sa&#7747;kilesa&#7747; nibb&#257;ne ca &#257;nisa&#7747;sa&#7747; pak&#257;sesi. Tesa&#7747; vipassin&#257; bhagavat&#257; arahat&#257; samm&#257;sambuddhena dhammiy&#257; kath&#257;ya sandassiyam&#257;n&#257;na&#7747; sam&#257;dapiyam&#257;n&#257;na&#7747; samuttejiyam&#257;n&#257;na&#7747; sampaha&#7747;siyam&#257;n&#257;na&#7747; na cirasseva anup&#257;d&#257;ya &#257;savehi citt&#257;ni vimucci&#7747;su.</p>

					<p class="f4">101. Assosi kho bhikkhave bandhumatiy&#257; r&#257;jadh&#257;niy&#257; mah&#257;janak&#257;yo catur&#257;sītip&#257;&#7751;asahass&#257;ni "vipassī kira bhagav&#257; araha&#7747; samm&#257; sambuddho bandhumati&#7747; r&#257;jadh&#257;ni&#7747; anuppatto kheme migad&#257;ye viharati. Khaṇḍo ca kira r&#257;japutto tisso ca purohitaputto vipassissa bhagavato arahato samm&#257;sambuddhassa santike kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajit&#257;"ti. Sutv&#257;na nesa&#7747; etadahosi: "na hi n&#363;na so orako dhammavinayo, na s&#257; orak&#257; pabbajj&#257;, yattha kho khaṇḍo ca r&#257;japutto tisso ca purohitaputto kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajit&#257;. Khaṇḍoca n&#257;ma r&#257;japutto tisso ca purohitaputto vipassissa bhagavato arahato samm&#257;sambuddhassa santike kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajissanti, kima&#7749;gapana mayanti."</p>

					<p>[BJT Page 064]</p>

					<p class="f4">102. Atha kho so bhikkhave mah&#257;janak&#257;yo catur&#257;sītip&#257;&#7751;asahass&#257;ni bandhumatiy&#257; r&#257;jadh&#257;niy&#257; nikkhamitv&#257; yena khemo migad&#257;yo, yena vipassī bhagav&#257; araha&#7747; <a id="pg043"><span class="f2 g"><b>[page 043]</b></span></a> samm&#257;sambuddho, tenupasa&#7749;kami&#7747;su. Upasa&#7749;kamitv&#257; vipassi&#7747; bhagavanta&#7747; arahanta&#7747; samm&#257;sambuddha&#7747; abhiv&#257;detv&#257; ekamanta&#7747; nisīdi&#7747;su. Tesa&#7747; vipassī bhagav&#257; araha&#7747; samm&#257;sambuddho &#257;nupubbi&#7747; kath&#257; kathesi. Seyyathīda&#7747; - d&#257;nakatha&#7747; sīlakatha&#7747; saggakatha&#7747;, k&#257;m&#257;na&#7747; &#257;dīnava&#7747; ok&#257;ra&#7747; sa&#7747;kilesa&#7747;, nekkhamme ca &#257;nisa&#7747;sa&#7747; pak&#257;sesi. Yad&#257; te bhagav&#257; a&#241;&#241;asi kallacitte muducitte vinīvara&#7751;acitte pasannacitte, atha y&#257; buddh&#257;na&#7747; s&#257;mukka&#7747;sik&#257; dhammadesan&#257; ta&#7747; pak&#257;sesi: dukkha&#7747; samudaya&#7747; nirodha&#7747; magga&#7747;. Seyyath&#257;pi n&#257;ma suddha&#7747; vattha&#7747; apagatak&#257;&#7735;aka&#7747; sammadeva rajana&#7747; paṭigga&#7751;heyya. Evameva tesa&#7747; catur&#257;sītip&#257;&#7751;asahass&#257;na&#7747; tasmi&#7747; yeva &#257;sane viraja&#7747; vītamala&#7747; dhammacakkhu&#7747; udap&#257;di. "Ya&#7747; ki&#241;ci samudayadhamma&#7747; sabbanta&#7747; nirodhadhammanti."</p>

					<p class="f4">103. Te diṭṭhadhamm&#257; pattadhamm&#257; viditadhamm&#257; pariyog&#257;&#7735;hadhamm&#257; ti&#7751;&#7751;avicikicch&#257; vigatakatha&#7747;kath&#257; ves&#257;rajjappatt&#257; aparappaccay&#257; satthus&#257;sane vipassi&#7747; bhagavanta&#7747; arahanta&#7747; samm&#257;sambuddha&#7747; etadavocu&#7747;: "abhikkanta&#7747; bhante, abhikkanta&#7747; bhante. Seyyath&#257;pi bhante nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya 'cakkhumanto r&#363;p&#257;ni dakkhintī'ti evameva bhagavat&#257; anekapariy&#257;yena dhammo pak&#257;sito. Ete maya&#7747; bhante bhagavanta&#7747; sara&#7751;a&#7747; gacch&#257;ma dhamma&#241;ca bhikkhusa&#7749;gha&#241;ca. Labheyy&#257;ma maya&#7747; bhante bhagavato santike pabbajja&#7747; labheyy&#257;ma upasampadanti. Alatthu&#7747; kho bhikkhave t&#257;ni catur&#257;sītip&#257;&#7751;a sahass&#257;ni vipassissa bhagavato arahato samm&#257;sambuddhassa santike pabbajja&#7747;, alatthu&#7747; upasampada&#7747;.</p>

					<p class="f4">104. Te vipassī bhagav&#257; araha&#7747; samm&#257;sambuddho dhammiy&#257; kath&#257;ya sandassesi sam&#257;dapesi samuttejesi sampaha&#7747;sesi, <a id="pg044"><span class="f2 g"><b>[page 044]</b></span></a> sa&#7749;kh&#257;r&#257;na&#7747; &#257;dīnava&#7747; ok&#257;ra&#7747; sa&#7747;kilesa&#7747; nibb&#257;ne ca &#257;nisa&#7747;sa&#7747; pak&#257;sesi: tesa&#7747; vipassin&#257; bhagavat&#257; arahat&#257; samm&#257;sambuddhena dhammiy&#257; kath&#257;ya sandassiyam&#257;n&#257;na&#7747; sam&#257;d&#257;piyam&#257;n&#257;na&#7747; samuttejīyam&#257;n&#257;na&#7747; sampaha&#7747;siyam&#257;n&#257;na&#7747; na cirasseva anup&#257;d&#257;ya &#257;savehi citt&#257;ni vimucci&#7747;su.</p>

					<p>[BJT Page 066]</p>

					<p class="f4">105. Assosu&#7747; kho bhikkhave, t&#257;ni purim&#257;ni catur&#257;sīti pabbajitasahass&#257;ni: 'vipassī kira bhagav&#257; araha&#7747; samm&#257;sambuddho bandhumati&#7747; r&#257;jadh&#257;ni&#7747; anuppatto kheme migad&#257;ye viharati, dhamma&#241;ca kira desetī'ti. Atha kho bhikkhave, t&#257;ni catur&#257;sītipabbajitasahass&#257;ni yena bandhumatī r&#257;jadh&#257;ni yena khemo migad&#257;yo yena vipassī bhagav&#257; araha&#7747; samm&#257;sambuddho, tenupasa&#7749;kami&#7747;su. Upasa&#7749;kamitv&#257; vipassi&#7747; bhagavanta&#7747; arahanta&#7747; samm&#257;sambuddha&#7747; abhiv&#257;detv&#257; ekamanta&#7747; nisīdi&#7747;su.</p>

					<p class="f4">106. Tesa&#7747; vipassī bhagav&#257; araha&#7747; samm&#257;sambuddho &#257;nupubbi&#7747; katha&#7747; kathesi - seyyathīda&#7747;: d&#257;nakatha&#7747;, sīlakatha&#7747;, saggakatha&#7747;, k&#257;m&#257;na&#7747; &#257;dīnava&#7747; ok&#257;ra&#7747; sa&#7749;kilesa&#7747;, nekkhamme ca &#257;nisa&#7747;sa&#7747; pak&#257;sesi. Yad&#257; te bhagav&#257; a&#241;&#241;&#257;si kallacitte muducitte vinīvara&#7751;acitte udaggacitte pasannacitte, atha y&#257; buddh&#257;na&#7747; samukka&#7747;sik&#257; dhammadesan&#257;, ta&#7747; pak&#257;sesi dukkha&#7747; samudaya&#7747; nirodha&#7747; magga&#7747;. Seyyath&#257;pi n&#257;ma suddha&#7747; vattha&#7747; apagatak&#257;&#7735;aka&#7747; sammadeva rajana&#7747; paṭigga&#7751;heyya, evameva tesa&#7747; catur&#257;sītipabbajitasahass&#257;na&#7747; tasmi&#241;ceva &#257;sane viraja&#7747; vītamala&#7747;. Dhammacakkhu&#7747; udap&#257;di "ya&#7747; ki&#241;ci samudayadhamma&#7747; sabbanta&#7747; nirodhadhammanti. "</p>

					<p class="f4">107. Te diṭṭhadhamm&#257; pattadhamm&#257; viditadhamm&#257; pariyog&#257;&#7735;hadhamm&#257; ti&#7751;&#7751;avicikicch&#257; vigatakatha&#7747;kath&#257; ves&#257;rajjappatt&#257; aparappaccay&#257; satthus&#257;sane vipassi&#7747; bhagavanta&#7747; arahanta&#7747; samm&#257;sambuddha&#7747; etadavocu&#7747;: <a id="pg045"><span class="f2 g"><b>[page 045]</b></span></a> "abhikkanta&#7747; bhante, abhikkanta&#7747; bhante. . . , Seyyath&#257;pi n&#257;ma bhante, nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya 'cakkhumanto r&#363;p&#257;ni dakkhintī'ti, evameva bhagavat&#257; anekapariy&#257;yena dhammo pak&#257;sito. Ete maya&#7747; bhante, bhagavanta&#7747; sara&#7751;a&#7747; gacch&#257;ma dhamma&#241;ca bhikkhusa&#7749;gha&#241;ca. Labheyy&#257;ma maya&#7747; bhante, bhagavato santike pabbajja&#7747;, labheyy&#257;ma upasampadanti. " Alatthu&#7747; kho bhikkhave, t&#257;ni catur&#257;sītipabbajitasahass&#257;ni vipassissa bhagavato arahato samm&#257;sambuddhassa santike pabbajja&#7747;, alatthu&#7747; upasampada&#7747;.</p>

					<p class="f4">108. Te vipassī bhagav&#257; araha&#7747; samm&#257;sambuddho dhammiy&#257; kath&#257;ya sandassesi sam&#257;dapesi samuttejesi sampaha&#7747;sesi. Sa&#7749;kh&#257;r&#257;na&#7747; &#257;dīnava&#7747; ok&#257;ra&#7747; sa&#7749;kilesa&#7747; nibb&#257;ne ca &#257;nisa&#7747;sa&#7747; pak&#257;sesi. Tesa&#7747; vipassin&#257; bhagavat&#257; arahat&#257; samm&#257;sambuddhena dhammiy&#257; kath&#257;ya sandasyiyam&#257;n&#257;na&#7747; sam&#257;d&#257;piyam&#257;n&#257;na&#7747; samuttejiyam&#257;n&#257;na&#7747; sampaha&#7747;siyam&#257;n&#257;na&#7747; na cirasseva anup&#257;d&#257;ya &#257;savehi citt&#257;ni vimucci&#7747;su.</p>

					<p>[BJT Page 068]</p>

					<p class="f4">109. Tena kho pana bhikkhave samayena bandhumatiy&#257; r&#257;jadh&#257;niy&#257; mah&#257;bhikkhusa&#7749;gho paṭivasati aṭṭhasaṭṭhibhikkhusatasahassa&#7747; atha kho bhikkhave vipassissa bhagavato arahato samm&#257;sambuddhassa rahogatassa paṭisallīnassa eva&#7747; cetaso parivitakko udap&#257;di: "mah&#257; kho etarahi bhikkhusa&#7749;gho bandhumatiy&#257; r&#257;jadh&#257;niy&#257; paṭivasati aṭṭhasaṭṭhibhikkhusatasahassa&#7747;. Yann&#363;n&#257;ha&#7747; bhikkhu anuj&#257;neyya&#7747; 'caratha bhikkhave c&#257;rika&#7747; bahujanahit&#257;ya bahujanasukh&#257;ya lok&#257;nukamp&#257;ya, atth&#257;ya hit&#257;ya sukh&#257;ya devamanuss&#257;na&#7747;. M&#257; ekena dve agamittha. Desetha bhikkhave <a id="pg046"><span class="f2 g"><b>[page 046]</b></span></a> dhamma&#7747; &#257;dikaly&#257;&#7751;a&#7747; majjhekaly&#257;&#7751;a&#7747; pariyos&#257;nakaly&#257;&#7751;a&#7747; s&#257;ttha&#7747; sabya&#241;jana&#7747;, kevalaparipu&#7751;&#7751;a&#7747; parisuddha&#7747; brahmacariya&#7747; pak&#257;setha. Santi satt&#257; apparajakkhaj&#257;tik&#257;, assava&#7751;at&#257; dhammassa parih&#257;yanti, bhavissanti dhammassa a&#241;&#241;&#257;t&#257;ro. Api ca channa&#7747; channa&#7747; vass&#257;na accayena bandhumatī r&#257;jadh&#257;ni upasa&#7749;kamitabb&#257; p&#257;timokkhuddes&#257;y&#257;'ti."</p>

					<p class="f4">110. Atha kho bhikkhave, a&#241;&#241;ataro mah&#257;brahm&#257; vipassissa bhagavato arahato samm&#257;sambuddhassa cetas&#257; cetoparivitakkama&#241;&#241;&#257;ya seyyath&#257;pi n&#257;ma balav&#257; puriso sammi&#241;jita&#7747; v&#257; b&#257;ha&#7747; pas&#257;reyya, pas&#257;rita&#7747; v&#257; b&#257;ha&#7747; sammi&#241;jeyya, evameva brahmaloke antarahito vipassissa bhagavato arahato samm&#257;sambuddhassa purato p&#257;turahosi. Atha kho so bhikkhave, mah&#257;brahm&#257; eka&#7747;sa&#7747; uttar&#257;sa&#7749;ga&#7747; karitv&#257; yena vipassī bhagav&#257; araha&#7747; samm&#257;sambuddho tena&#241;jalimpan&#257;metv&#257; vipassi&#7747; bhagavanta&#7747; arahanta&#7747; samm&#257;sambuddha&#7747; etadavoca: "evameta&#7747; bhagav&#257;, evameta, sugata, mah&#257; kho bhante etarahi bhikkhusa&#7749;gho bandhumatiy&#257; r&#257;jadh&#257;niy&#257; paṭivasati aṭṭhasaṭṭhibhikkhusatasahassa&#7747;. Anuj&#257;n&#257;tu bhante bhagav&#257; bhikkh&#363; 'caratha bhikkhave, c&#257;rika&#7747; bahujanahit&#257;ya bahujanasukh&#257;ya lok&#257;nukamp&#257;ya, atth&#257;ya hit&#257;ya sukh&#257;ya devamanuss&#257;na&#7747;. M&#257; ekena dve agamittha. Desetha bhikkhave dhamma&#7747; &#257;dikaly&#257;&#7751;a&#7747; majjhekaly&#257;&#7751;a&#7747; pariyos&#257;nakaly&#257;&#7751;a&#7747; s&#257;ttha&#7747; sabya&#241;jana&#7747; kevalaparipu&#7751;&#7751;a&#7747; parisuddha&#7747; brahmacariya&#7747; pak&#257;setha. Santi satt&#257; apparajakkhaj&#257;tik&#257;, assava&#7751;at&#257; dhammassa parih&#257;yanti. Bhavissanti dhammassa a&#241;&#241;&#257;t&#257;ro'ti. Api ca bhante, maya&#7747; tath&#257; kariss&#257;ma yath&#257; bhikkhu channa&#7747; channa&#7747; vass&#257;na&#7747; accayena bandhumati&#7747; r&#257;jadh&#257;ni&#7747; upasa&#7749;kamissanti p&#257;timokkhuddes&#257;y&#257;"ti. Idamavoca bhikkhave, so mah&#257;brahm&#257;, ida&#7747; vatv&#257; <a id="pg047"><span class="f2 g"><b>[page 047]</b></span></a> vipassi&#7747; bhagavanta&#7747; arahanta&#7747; samm&#257;sambuddha&#7747; abhiv&#257;detv&#257; padakkhi&#7751;a&#7747; katv&#257; tatthevantaradh&#257;yi.</p>

					<p>[BJT Page 070]</p>

					<p class="f4">111. Atha kho bhikkhave, vipassī bhagav&#257; araha&#7747; samm&#257;sambuddho s&#257;ya&#7751;hasamaya&#7747; patisall&#257;n&#257; vuṭṭhito bhikkhu &#257;mantesi: idha mayha&#7747; bhikkhave, rahogatassa paṭisallīnassa eva&#7747; cetaso parivitakko udap&#257;di: "mah&#257; kho etarahi bhikkhusa&#7749;gh&#257; bandhumatiy&#257; r&#257;jadh&#257;niy&#257; paṭivasati aṭṭhasaṭṭhibhikkhusatasahassa&#7747;. Yann&#363;n&#257;ha&#7747; bhikkhu anuj&#257;neyya&#7747; "caratha bhikkhave c&#257;rika&#7747; bahujanahit&#257;ya bahujanasukh&#257;ya lok&#257;nukamp&#257;ya, atth&#257;ya hit&#257;ya sukh&#257;ya devamanuss&#257;na&#7747;. M&#257; ekena dve agamittha. Desetha bhikkhave dhamma&#7747; &#257;dikaly&#257;&#7751;a&#7747; majjhekaly&#257;&#7751;a&#7747; pariyos&#257;nakaly&#257;&#7751;a&#7747; s&#257;ttha&#7747; sabya&#241;jana&#7747; kevalaparipu&#7751;&#7751;a&#7747; parisuddha&#7747; brahmacariya&#7747; pak&#257;setha. Santi satt&#257; apparajakkhaj&#257;tik&#257;. Assavanat&#257; dhammassa parih&#257;yanti. Bhavissanti dhammassa a&#241;&#241;&#257;t&#257;ro. Api ca channa&#7747; channa&#7747; vass&#257;na&#7747; accayena bandhumatī r&#257;jadh&#257;ni upasa&#7749;kamitabb&#257; p&#257;timokkhuddes&#257;y&#257;"ti.</p>

					<p class="f4">112. Atha kho bhikkhave, a&#241;&#241;ataro mah&#257;brahm&#257; mama cetas&#257; cetoparivitakkama&#241;&#241;&#257;ya seyyath&#257;pi n&#257;ma balav&#257; puriso sammi&#241;jita&#7747; v&#257; b&#257;ha&#7747; pas&#257;reyya, pas&#257;rita&#7747; v&#257; b&#257;ha&#7747; sammi&#241;jeyya, evameva brahmaloke antarahito mama purato p&#257;turahosi. Atha kho so bhikkhave, mah&#257;brahm&#257; eka&#7747;sa&#7747; uttar&#257;sa&#7749;ga&#7747; karitv&#257; yen&#257;ha&#7747; tena&#241;jalimpan&#257;metv&#257; ma&#7747; etadavoca "evameta&#7747; bhagav&#257;, evameta&#7747; sugata, mah&#257; kho bhante, etarahi bhikkhusa&#7749;gho bandhumatiy&#257; r&#257;jadh&#257;niy&#257; paṭivasati aṭṭhasaṭṭhibhikkhusatasahassa&#7747;. Anuj&#257;n&#257;tu bhante, bhagav&#257; bhikkh&#363; "caratha bhikkhave, c&#257;rika&#7747; bahujanahit&#257;ya bahujana sukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747;. M&#257; ekena dve agamittha. Desetha bhikkhave, dhamma&#7747; &#257;dikaly&#257;&#7751;a&#7747; majjhekaly&#257;&#7751;a&#7747; pariyos&#257;nakaly&#257;&#7751;a&#7747; s&#257;ttha&#7747; sabya&#241;jana&#7747;, kevalaparipu&#7751;&#7751;a&#7747; parisuddha&#7747; brahmacariya&#7747; pak&#257;setha santi satt&#257; apparajakkhaj&#257;tik&#257; assava&#7751;at&#257; dhammassa parih&#257;yanti. Bhavissanti dhammassa a&#241;&#241;&#257;t&#257;ro. <a id="pg048"><span class="f2 g"><b>[page 048]</b></span></a> api ca bhante, maya&#7747; tath&#257; kariss&#257;ma, yath&#257; bhikkh&#363; channa&#7747; channa&#7747; vass&#257;na&#7747; accayena bandhumati&#7747; r&#257;jadh&#257;ni&#7747; upasa&#7749;kamissanti p&#257;timokkhuddes&#257;y&#257;"ti. Idamavoca so bhikkhave mah&#257;brahm&#257;, ida&#7747; vatv&#257; ma&#7747; abhiv&#257;detv&#257; padakkhi&#7751;a&#7747; katv&#257; tatthevantaradh&#257;yi.</p>

					<p class="f4">113. "Anuj&#257;n&#257;mi bhikkhave, caratha c&#257;rika&#7747; bahujanahit&#257;ya bahujanasukh&#257;ya lok&#257;nukamp&#257;ya, atth&#257;ya hit&#257;ya sukh&#257;ya devamanuss&#257;na&#7747;. M&#257; ekena dve agamittha, desetha bhikkhave, dhamma&#7747; &#257;dikaly&#257;&#7751;a&#7747; majjhekaly&#257;&#7751;a&#7747;, pariyos&#257;na kaly&#257;&#7751;a&#7747; s&#257;ttha&#7747; sabya&#241;jana&#7747;. Kevaparipu&#7751;&#7751;a&#7747; parisuddha&#7747; brahmacariya&#7747; pak&#257;setha. Santi satt&#257; apparajakkhaj&#257;tik&#257;. Assava&#7751;at&#257; dhammassa parih&#257;yanti. Bhavissanti dhammassa a&#241;&#241;&#257;t&#257;ro. Api ca bhikkhave, channa&#7747; channa&#7747; vass&#257;na&#7747; accayena bandhumatī r&#257;jadh&#257;ni upasa&#7749;kamitabb&#257; p&#257;timokkhuddes&#257;y&#257;"ti.</p>

					<p>[BJT Page 072]</p>

					<p class="f4">114. Atha kho bhikkhave, bhikkh&#363; yebhuyyena ek&#257;heneva janapadac&#257;rika&#7747; pakkami&#7747;su. Tena kho pana bhikkhave, samayena jambudīpe catur&#257;sīti &#257;v&#257;sasahass&#257;ni honti. Ekamhi vasse nikkhante devat&#257; saddamanuss&#257;vesu&#7747;: "nikkhanta&#7747; kho m&#257;ris&#257; eka&#7747; vassa&#7747; pa&#241;ca'd&#257;ni vass&#257;ni ses&#257;ni. Pa&#241;canna&#7747; vass&#257;na&#7747; accayena bandhumatī r&#257;jadh&#257;ni upasa&#7749;kamitabb&#257; p&#257;timokkhuddes&#257;y&#257;"ti. Dvīsu vassesu nikkhantesu devat&#257; saddamasuss&#257;vesu&#7747;: "nikkhant&#257;ni kho m&#257;ris&#257; dve vass&#257;ni, catt&#257;rid&#257;ni vass&#257;ni ses&#257;ni. Catunna&#7747; vass&#257;na&#7747; accayena bandhumatī r&#257;jadh&#257;ni upasa&#7749;kamitabb&#257; p&#257;timokkhuddes&#257;y&#257;"ti. Tīsu vassesu nikkhantesu devat&#257; saddamanuss&#257;vesu&#7747;: 'nikkhant&#257;ni kho m&#257;ris&#257; tī&#7751;i vass&#257;ni. Tī&#7751;i'd&#257;ni vass&#257;ni <a id="pg049"><span class="f2 g"><b>[page 049]</b></span></a> ses&#257;ni. Ti&#7751;&#7751;a&#7747; vass&#257;na&#7747; accayena bandhumatī r&#257;jadh&#257;ni upasa&#7749;kamitabb&#257; p&#257;timokkhuddes&#257;y&#257;"ti. Catusu vassesu nikkhantesu devat&#257; saddamanuss&#257;vesu&#7747;: "nikkhant&#257;ni kho m&#257;ris&#257; catt&#257;ri vass&#257;ni. Dve'd&#257;ni vass&#257;ni ses&#257;ni. Dvinna&#7747; vass&#257;na&#7747; accayena bandhumatī r&#257;jadh&#257;ni upasa&#7749;kamitabb&#257; p&#257;timokkhuddes&#257;y&#257;"ti. Pa&#241;casu vassesu nikkhantesu devat&#257; saddamanuss&#257;vesu&#7747;: "nikkhant&#257;ni kho m&#257;ris&#257; pa&#241;ca vass&#257;ni. Eka&#7747;'d&#257;ni vassa&#7747; sesa&#7747;. Ekassa vassassa accayena bandhumatī r&#257;jadh&#257;ni upasa&#7749;kamitabb&#257; p&#257;timokkhuddes&#257;y&#257;"ti. Chasu vassesu nikkhantesu devat&#257; saddamanuss&#257;vesu&#7747;: "nikkhant&#257;ni kho m&#257;ris&#257; chabbass&#257;ni. Samayo'd&#257;ni bandhumati&#7747; r&#257;jadh&#257;ni&#7747; upasa&#7749;kamitu&#7747; p&#257;timokkhuddes&#257;y&#257;"ti.</p>

					<p class="f4">115. Atha kho te bhikkhave bhikkhu, appekacce sakena iddh&#257;nubh&#257;vena, appekacce devat&#257;na&#7747; iddh&#257;nubh&#257;vena, ek&#257;heneva bandhumati&#7747; r&#257;jadh&#257;ni&#7747; upasa&#7749;kami&#7747;su p&#257;timokkhuddes&#257;ya. Tatra suda&#7747; bhikkhave vipassī bhagav&#257; araha&#7747; samm&#257;sambuddho bhikkhusa&#7749;ghe eva&#7747; p&#257;timokkha&#7747; uddisati:</p>

					<p class="f4">"Khantī parama&#7747; tapo titikkh&#257;,<br />
					Nibb&#257;na&#7747; parama&#7747; vadanti buddh&#257;.<br />
					Na hi pabbajito par&#363;pagh&#257;tī<br />
					Sama&#7751;o hoti para&#7747; viheṭhayanto.</p>

					<p class="f4">Sabbap&#257;passa akara&#7751;a&#7747; kusalassa upasampad&#257;,<br />
					Sacittapariyodapana&#7747; eta&#7747; buddh&#257;nas&#257;sana&#7747;.</p>

					<p class="f4">An&#363;pav&#257;do an&#363;pagh&#257;to p&#257;timokkhe ca sa&#7747;varo,<br />
					<a id="pg050"><span class="f2 g"><b>[page 050]</b></span></a> matta&#241;&#241;ut&#257; ca bhattasmi&#7747; panta&#241;ca sayan&#257;sana&#7747;,<br />
					Adhicitte ca &#257;yogo eta&#7747; buddh&#257;na s&#257;sana&#7747;"ti.</p>

					<p>[BJT Page 074]</p>

					<p class="f4">116. Ekamid&#257;ha&#7747; bhikkhave samaya&#7747; ukkaṭṭh&#257;ya&#7747; vihar&#257;mi subhagavane s&#257;lar&#257;jam&#363;le. Tassa mayha&#7747; bhikkhave, rahogatassa paṭisallīnassa eva&#7747; cetaso parivikko udap&#257;di: 'na kho so satt&#257;v&#257;so sulabhar&#363;po yo may&#257; anajjh&#257;vutthapubbo1 imin&#257; dīghena addhun&#257; a&#241;&#241;atra suddh&#257;v&#257;sehi devehi. Yann&#363;n&#257;ha&#7747; yena suddh&#257;v&#257;s&#257; dev&#257; tenupasa&#7749;kameyyanti". Atha kho aha&#7747;2 bhikkhave seyyath&#257;pi n&#257;ma balav&#257; puriso sami&#241;jita&#7747; v&#257; b&#257;ha&#7747; pas&#257;reyya, pas&#257;rita&#7747; v&#257; b&#257;ha&#7747; sami&#241;jeyya, evameva ukkaṭṭh&#257;ya&#7747; subhagavane s&#257;lar&#257;jam&#363;le antarahito avihesu devesu p&#257;turahosi&#7747;.</p>

					<p class="f4">117. Tasmi&#7747; bhikkhave, devanik&#257;ye anek&#257;ni devat&#257;sahass&#257;ni anek&#257;ni devat&#257; satasahass&#257;ni yen&#257;ha&#7747; tenupasa&#7749;kami&#7747;su. Upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭha&#7747;su, ekamanta&#7747; ṭhit&#257; kho bhikkhave t&#257; devat&#257; ma&#7747; etadavocu&#7747;: "ito so m&#257;risa 3, ekanavuto kappe 4 ya&#7747; vipassī bhagav&#257; araha&#7747; samm&#257;sambuddho loke udap&#257;di. Vipassī m&#257;risa, bhagav&#257; araha&#7747; samm&#257; sambuddho khattiyo j&#257;tiy&#257; ahosi khattiya kule udap&#257;di vipassī m&#257;risa, bhagav&#257; araha&#7747; samm&#257;sambuddho koṇḍa&#241;&#241;&#257; gottena ahosi. Vipassissa m&#257;risa bhagavato arahato samm&#257;sambuddhassa asītivassasahass&#257;ni &#257;yuppam&#257;&#7751;a&#7747; ahosi. Vipassī m&#257;risa, bhagav&#257; araha&#7747; samm&#257;sambuddho p&#257;ṭaliy&#257; m&#363;le abhisambuddho. Vipassissa m&#257;risa, bhagavato arahato samm&#257;sambuddhassa khaṇḍatissa&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Vipassissa m&#257;risa, <a id="pg051"><span class="f2 g"><b>[page 051]</b></span></a> bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi aṭṭhasaṭṭhibhikkhusatasahassa&#7747;. Eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi asītibhikkhusahass&#257;ni. Vipassissa m&#257;risa, bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747;yeva khī&#7751;&#257;sav&#257;na&#7747;. Vipassissa m&#257;risa, bhagavato arahato samm&#257;sambuddhassa asoko n&#257;ma bhikkhu upaṭṭh&#257;ko ahosi aggupaṭṭh&#257;ko. Vipassissa m&#257;risa, bhagavato arahato samm&#257;sambuddhassa bandhum&#257; n&#257;ma r&#257;j&#257; pit&#257; ahosi. Bandhumatī n&#257;ma devī m&#257;t&#257; ahosi janenti. Bandhumassa ra&#241;&#241;o bandhumatī n&#257;ma nagara&#7747; r&#257;jadh&#257;ni ahosi. Vipassissa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, vipassimhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;"ti.<br />
					- - - - - - - - - - - - - - - - - - - - - - - -<br />
					1. An&#257;vutthapubbo - machasa&#7747;. 2. Atha, khv&#257;ha&#7747; - machasa&#7747;. 3.'M&#257;ris&#257;' - machasa&#7747;. 4. Ekanavutikappe - machasa&#7747;.</p>

					<p class="f4">[BJT Page 076]</p>

					<p class="f4">118. Tasmi&#7747;yeva kho bhikkhave devanik&#257;ye anek&#257;ni devat&#257;sahass&#257;ni anek&#257;ni devat&#257;satasahass&#257;ni yen&#257;ha&#7747; tenupasa&#7749;kami&#7747;su. Upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭha&#7747;su. Ekamanta&#7747; ṭhit&#257; kho bhikkhave t&#257; devat&#257; ma&#7747; etadavocu&#7747;:<br />
					"Imasmi&#7747; yeva kho m&#257;risa1, bhaddakappe etarahi araha&#7747; samm&#257;sambuddho loke uppanno. Bhagav&#257; m&#257;risa, khattiyo j&#257;tiy&#257;, khattiyakule uppanno. Bhagav&#257; m&#257;risa gotamo gottena. Bhagavato m&#257;risa, <a id="pg052"><span class="f2 g"><b>[page 052]</b></span></a> appaka&#7747; &#257;yuppam&#257;&#7751;a&#7747; paritta&#7747; lahuka&#7747;, 2 yo cira&#7747; jīvati so vassasata&#7747;, appa&#7747; v&#257; bhiyyo. Bhagav&#257; m&#257;risa assatthassa m&#363;le abhisambuddho. Bhagavato m&#257;risa, s&#257;riputtamoggall&#257;na&#7747;3 n&#257;ma s&#257;vakayuga&#7747; agga&#7747; bhaddayuga&#7747;. Bhagavato m&#257;risa, eko s&#257;vak&#257;na&#7747; sannip&#257;to ahosi a&#7693;&#7693;hate&#7735;as&#257;ni bhikkhusat&#257;ni bhagavato m&#257;risa, aya&#7747; eko s&#257;vak&#257;na&#7747; sannip&#257;to ahosi sabbesa&#7747;yeva khī&#7751;&#257;sav&#257;na&#7747;. Bhagavato m&#257;risa, &#257;nando bhikkhu upaṭṭh&#257;ko4 aggupaṭṭh&#257;ko. Bhagavato m&#257;risa, suddhodano n&#257;ma r&#257;j&#257;pit&#257;, 4 m&#257;y&#257; n&#257;ma devī m&#257;t&#257;4 janetti. Kapilavatthu n&#257;ma nagara&#7747; r&#257;jadh&#257;ni. Bhagavato m&#257;risa, eva&#7747; abhinikkhamana&#7747; ahosi' eva&#7747; pabbajj&#257;, eva&#7747; padh&#257;na&#7747;, eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;"ti. 119. Atha khv&#257;ha&#7747; bhikkhave, avihehi devehi saddhi&#7747; yena atapp&#257; dev&#257; tenupasa&#7749;kami&#7747; tasmi&#7747; bhikkhave, devanik&#257;ye anek&#257;ni devat&#257;sahass&#257;ni anek&#257;ni devat&#257; satasahass&#257;ni yen&#257;ha&#7747; tenupasa&#7749;kami&#7747;su. Upasa&#7749;kamitv&#257; ma&#7747; abhiv&#257;detv&#257; ekamanta&#7747; vipassī m&#257;risa, bhagav&#257; araha&#7747; samm&#257; sambuddho khattiyo j&#257;tiy&#257; ahosi khattiyakule udap&#257;di vipassī m&#257;risa, bhagav&#257; araha&#7747; samm&#257;sambuddho koṇḍa&#241;&#241;&#257; gottena ahosi. Vipassissa m&#257;risa bhagavato arahato samm&#257;sambuddhassa asītivassasahass&#257;ni &#257;yuppam&#257;&#7751;a&#7747; ahosi. Vipassī m&#257;risa, bhagav&#257; araha&#7747; samm&#257;sambuddho p&#257;ṭaliy&#257; m&#363;le abhisambuddho. Vipassissa m&#257;risa, bhagavato arahato samm&#257;sambuddhassa khaṇḍatissa&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Vipassissa m&#257;risa, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi aṭṭhasaṭṭhibhikkhusatasahassa&#7747;. Eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi asītibhikkhusahass&#257;ni. Vipassissa m&#257;risa, bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747;yeva khī&#7751;&#257;sav&#257;na&#7747;. Vipassissa m&#257;risa, bhagavato arahato samm&#257;sambuddhassa asoko n&#257;ma bhikkhu upaṭṭh&#257;ko ahosi aggupaṭṭh&#257;ko. Vipassissa m&#257;risa, bhagavato arahato samm&#257;sambuddhassa bandhum&#257; n&#257;ma r&#257;j&#257; pit&#257; ahosi. Bandhumatī n&#257;ma devī m&#257;t&#257; ahosi janenti. Bandhumassa ra&#241;&#241;o bandhumatī n&#257;ma nagara&#7747; r&#257;jadh&#257;ni ahosi. Vipassissa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, vipassimhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;"ti.</p>

					<p class="f4">Atha khv&#257;ha&#7747; bhikkhave, avihehi ca devehi atappehi ca devehi saddhi&#7747; yena sudass&#257; dev&#257; tenupasa&#7749;kami&#7747; tasmi&#7747; bhikkhave, devanik&#257;ye anek&#257;ni devat&#257;sahass&#257;ni anek&#257;ni devat&#257; satasahass&#257;ni yen&#257;ha&#7747; tenupasa&#7749;kami&#7747;su. Upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭha&#7747;su. <a id="pg053"><span class="f2 g"><b>[page 053]</b></span></a> ekamanta&#7747; ṭhit&#257; kho bhikkhave, t&#257; devat&#257; ma&#7747; etadavocu&#7747;: "ito so m&#257;risa, ekanavuto kappo ya&#7747; vipassī bhagav&#257; araha&#7747; samm&#257; sambuddho loke udap&#257;di. Vipassī m&#257;risa, bhagav&#257; araha&#7747; samm&#257; sambuddho khattiyo j&#257;tiy&#257; ahosi khattiyakule udap&#257;di vipassī m&#257;risa, bhagav&#257; araha&#7747; samm&#257;sambuddho koṇḍa&#241;&#241;&#257; gottena ahosi. Vipassissa m&#257;risa bhagavato arahato samm&#257;sambuddhassa asītivassasahass&#257;ni &#257;yuppam&#257;&#7751;a&#7747; ahosi. Vipassī m&#257;risa, bhagav&#257; araha&#7747; samm&#257;sambuddho p&#257;ṭaliy&#257; m&#363;le abhisambuddho. Vipassissa m&#257;risa, bhagavato arahato samm&#257;sambuddhassa khaṇḍatissa&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Vipassissa m&#257;risa, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi aṭṭhasaṭṭhibhikkhusatasahassa&#7747;. Eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi asītibhikkhusahass&#257;ni. Vipassissa m&#257;risa, bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747;yeva khī&#7751;&#257;sav&#257;na&#7747;. Vipassissa m&#257;risa, bhagavato arahato samm&#257;sambuddhassa asoko n&#257;ma bhikkhu upaṭṭh&#257;ko ahosi aggupaṭṭh&#257;ko. Vipassissa m&#257;risa, bhagavato arahato samm&#257;sambuddhassa bandhum&#257; n&#257;ma r&#257;j&#257; pit&#257; ahosi. Bandhumatī n&#257;ma devī m&#257;t&#257; ahosi janenti. Bandhumassa ra&#241;&#241;o bandhumatī n&#257;ma nagara&#7747; r&#257;jadh&#257;ni ahosi. Vipassissa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, vipassimhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;"ti.<br />
					Atha khv&#257;ha&#7747; bhikkhave, avihehi ca devehi atappehi ca devehi sudassehi ca devehi saddhi&#7747; yena sudassī dev&#257; tenupasa&#7749;kami&#7747; tasmi&#7747; bhikkhave, devanik&#257;ye anek&#257;ni<br />
					Devat&#257;sahass&#257;ni anek&#257;ni devat&#257; satasahass&#257;ni yen&#257;ha&#7747; tenupasa&#7749;kami&#7747;su. Upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭha&#7747;su. Ekamanta&#7747; ṭhit&#257; kho bhikkhave, t&#257; devat&#257; ma&#7747; etadavocu&#7747;: "ito so m&#257;risa, ekanavuto kappo ya&#7747; vipassī bhagav&#257; araha&#7747; samm&#257; sambuddho loke udap&#257;di. Vipassī m&#257;risa, bhagav&#257; araha&#7747; samm&#257; sambuddho khattiyo j&#257;tiy&#257; ahosi khattiyakule udap&#257;di vipassī m&#257;risa, bhagav&#257; araha&#7747; samm&#257;sambuddho koṇḍa&#241;&#241;&#257; gottena ahosi. Vipassissa m&#257;risa bhagavato arahato samm&#257;sambuddhassa asītivassasahass&#257;ni &#257;yuppam&#257;&#7751;a&#7747; ahosi. Vipassī m&#257;risa, bhagav&#257; araha&#7747; samm&#257;sambuddho p&#257;ṭaliy&#257; m&#363;le abhisambuddho. Vipassissa m&#257;risa, bhagavato arahato samm&#257;sambuddhassa khaṇḍatissa&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Vipassissa m&#257;risa, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi aṭṭhasaṭṭhibhikkhusatasahassa&#7747;. Eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi asītibhikkhusahass&#257;ni. Vipassissa m&#257;risa, bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747;yeva khī&#7751;&#257;sav&#257;na&#7747;. Vipassissa m&#257;risa, bhagavato arahato samm&#257;sambuddhassa asoko n&#257;ma bhikkhu upaṭṭh&#257;ko ahosi aggupaṭṭh&#257;ko. Vipassissa m&#257;risa, bhagavato arahato samm&#257;sambuddhassa bandhum&#257; n&#257;ma r&#257;j&#257; pit&#257; ahosi. Bandhumatī n&#257;ma devī m&#257;t&#257; ahosi janenti. Bandhumassa ra&#241;&#241;o bandhumatī n&#257;ma nagara&#7747; r&#257;jadh&#257;ni ahosi. Vipassissa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, vipassimhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;"ti.<br />
					Atha khv&#257;ha&#7747; bhikkhave, avihehi ca devehi atappehi ca devehi sudassehi ca devehi sudassīhi ca devehi saddhi&#7747; yena akaniṭṭh&#257; dev&#257; tenupasa&#7749;kami&#7747; tasmi&#7747; bhikkhave, devanik&#257;ye anek&#257;ni devat&#257;sahass&#257;ni anek&#257;ni devat&#257; satasahass&#257;ni yen&#257;ha&#7747; tenupasa&#7749;kami&#7747;su. Upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭha&#7747;su. Ekamanta&#7747; ṭhit&#257; kho bhikkhave, t&#257; devat&#257; ma&#7747; etadavocu&#7747;: "ito so m&#257;risa, ekanavuto kappo ya&#7747; vipassī bhagav&#257; araha&#7747; samm&#257; sambuddho loke udap&#257;di. Vipassī m&#257;risa, bhagav&#257; araha&#7747; samm&#257; sambuddho khattiyo j&#257;tiy&#257; ahosi khattiyakule udap&#257;di vipassī m&#257;risa, bhagav&#257; araha&#7747; samm&#257;sambuddho koṇḍa&#241;&#241;&#257; gottena ahosi. Vipassissa m&#257;risa bhagavato arahato samm&#257;sambuddhassa asītivassasahass&#257;ni &#257;yuppam&#257;&#7751;a&#7747; ahosi. Vipassī m&#257;risa, bhagav&#257; araha&#7747; samm&#257;sambuddho p&#257;ṭaliy&#257; m&#363;le abhisambuddho. Vipassissa m&#257;risa, bhagavato arahato samm&#257;sambuddhassa khaṇḍatissa&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Vipassissa m&#257;risa, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi aṭṭhasaṭṭhibhikkhusatasahassa&#7747;. Eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi asītibhikkhusahass&#257;ni. Vipassissa m&#257;risa, bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747;yeva khī&#7751;&#257;sav&#257;na&#7747;. Vipassissa m&#257;risa, bhagavato arahato samm&#257;sambuddhassa asoko n&#257;ma bhikkhu upaṭṭh&#257;ko ahosi aggupaṭṭh&#257;ko. Vipassissa m&#257;risa, bhagavato arahato samm&#257;sambuddhassa bandhum&#257; n&#257;ma r&#257;j&#257; pit&#257; ahosi. Bandhumatī n&#257;ma devī m&#257;t&#257; ahosi janenti. Bandhumassa ra&#241;&#241;o bandhumatī n&#257;ma nagara&#7747; r&#257;jadh&#257;ni ahosi. Vipassissa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, vipassimhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;"ti.</p>

					<p class="f4">1. M&#257;ris&#257;, - machasa&#7747;. 2. Lahusa&#7747;, - [PTS. 3.] S&#257;riputtamoggall&#257;n&#257;, - [PTS. 4.] Ahosi - machasa&#7747;. *</p>

					<p>[BJT Page 078]</p>

					<p class="f4">120. Tasmi&#7747; yeva kho bhikkhave, devanik&#257;ye anek&#257;ni devat&#257;sahass&#257;ni anek&#257;ni devat&#257;satasahass&#257;ni yen&#257;ha&#7747; tenupasa&#7749;kami&#7747;su. Upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭha&#7747;su. Ekamanta&#7747; ṭhit&#257; kho bhikkhave, t&#257; devat&#257; ma&#7747; etadavocu&#7747;: ito kho m&#257;risa, ekati&#7747;se kappe ya&#7747; sikhī bhagav&#257; loke udap&#257;di sikhī m&#257;risa, bhagav&#257; araha&#7747; samm&#257; sambuddho khattiyo j&#257;tiy&#257; ahosi khattiyakule udap&#257;di sikhī m&#257;risa, bhagav&#257; araha&#7747; samm&#257;sambuddho koṇḍa&#241;&#241;o gottena ahosi. Sikhī m&#257;risa bhagavato arahato samm&#257;sambuddhassa sattativassasahass&#257;ni &#257;yuppam&#257;&#7751;a&#7747; ahosi. Sikhī m&#257;risa, bhagav&#257; araha&#7747; samm&#257;sambuddho puṇḍarīkassa m&#363;le abhisambuddho. Sikhī m&#257;risa, bhagavato arahato samm&#257;sambuddhassa abhibh&#363;sambhava&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Sikhī m&#257;risa, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi bhikkhusatasahassa&#7747;. Eko s&#257;vak&#257;na&#7747; sannip&#257;to ahosi asītibhikkhusahass&#257;ni. Sikhissa m&#257;risa, bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747;yeva khī&#7751;&#257;sav&#257;na&#7747;. Sikhissa m&#257;risa, bhagavato arahato samm&#257;sambuddhassa khema&#7749;karo n&#257;ma bhikkhu upaṭṭh&#257;ko ahosi aggupaṭṭh&#257;ko. Sikhissa m&#257;risa, bhagavato arahato samm&#257;sambuddhassa aru&#7751;o n&#257;ma r&#257;j&#257; pit&#257; ahosi. Pabh&#257;vatī n&#257;ma devī m&#257;t&#257; ahosi janenti. Aru&#7751;assa ra&#241;&#241;o aru&#7751;avatī n&#257;ma nagara&#7747; r&#257;jadh&#257;ni ahosi. Sikhissa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, sikhīmhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;.<br />
					So yeva kho m&#257;risa, ekati&#7747;so kappo ya&#7747; vessabh&#363; bhagav&#257; loke udap&#257;di. Vessabh&#363; m&#257;risa, bhagav&#257; araha&#7747; samm&#257; sambuddho khattiyo j&#257;tiy&#257; ahosi khattiyakule udap&#257;di. Vessabh&#363; m&#257;risa, bhagav&#257; araha&#7747; samm&#257;sambuddho koṇḍa&#241;&#241;o gottena ahosi. Vessabh&#363; m&#257;risa bhagavato arahato samm&#257;sambuddhassa saṭṭhivassasahass&#257;ni &#257;yuppam&#257;&#7751;a&#7747; ahosi. Vessabh&#363; m&#257;risa, bhagav&#257; araha&#7747; samm&#257;sambuddho s&#257;lassa m&#363;le abhisambuddho. Vessabh&#363;ssa m&#257;risa, bhagavato arahato samm&#257;sambuddhassa so&#7751;uttara&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Vessabh&#363;ssa m&#257;risa, bhagavato arahato samm&#257;sambuddhassa tayo s&#257;vak&#257;na&#7747; sannip&#257;t&#257; ahesu&#7747;: eko s&#257;vak&#257;na&#7747; sannip&#257;to ahosi asīti bhikkhusahass&#257;ni. Eko s&#257;vak&#257;na&#7747; sannip&#257;to ahosi sattati bhikkhusahass&#257;ni. Eko s&#257;vak&#257;na&#7747; sannip&#257;to ahosi saṭṭhi bhikkhusahass&#257;ni. Vessabhussa m&#257;risa, bhagavato arahato samm&#257;sambuddhassa ime tayo s&#257;vak&#257;na&#7747; sannip&#257;t&#257; ahesu&#7747; sabbesa&#7747;yeva khī&#7751;&#257;sav&#257;na&#7747;. Vessabhussa m&#257;risa, bhagavato arahato samm&#257;sambuddhassa upasanto n&#257;ma bhikkhu upaṭṭh&#257;ko ahosi aggupaṭṭh&#257;ko. Vessabhussa m&#257;risa, bhagavato arahato samm&#257;sambuddhassa suppatīto n&#257;ma r&#257;j&#257; pit&#257; ahosi. Yasavatī n&#257;ma devī m&#257;t&#257; ahosi janenti. Suppatītassa ra&#241;&#241;o anoma&#7747; n&#257;ma nagara&#7747; r&#257;jadh&#257;ni ahosi. Vessabh&#363;ssa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, vessabh&#363;mhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;.<br />
					Imasmi&#7747; yeva kho m&#257;risa, bhadda kappe kakusandho bhagav&#257; loke udap&#257;di. Kakusandho m&#257;risa, bhagav&#257; araha&#7747; samm&#257; sambuddho br&#257;hma&#7751;o j&#257;tiy&#257; ahosi br&#257;hma&#7751;a kule udap&#257;di. Kakusandho m&#257;risa, bhagav&#257; araha&#7747; samm&#257;sambuddho kassapo gottena ahosi. Kakusandho m&#257;risa bhagavato arahato samm&#257;sambuddhassa catt&#257;līsavassasahass&#257;ni &#257;yuppam&#257;&#7751;a&#7747; ahosi. Kakusandho m&#257;risa, bhagav&#257; araha&#7747; samm&#257;sambuddho sirīsassa m&#363;le abhisambuddho. Kakusandhassa m&#257;risa, bhagavato arahato samm&#257;sambuddhassa vidhurasa&#241;jīva&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Kakusandhassa m&#257;risa, bhagavato arahato samm&#257;sambuddhassa eko s&#257;vak&#257;na&#7747; sannip&#257;to ahosi catt&#257;&#7735;īsa bhikkhusahass&#257;ni. Kakusandhassa m&#257;risa, bhagavato arahato samm&#257;sambuddhassa aya&#7747; eko s&#257;vak&#257;na&#7747; sannip&#257;to ahosi sabbesa&#7747; yeva khī&#7751;&#257;sav&#257;na&#7747;. Kakusandhassa m&#257;risa, bhagavato arahato samm&#257;sambuddhassa buddhijo n&#257;ma bhikkhu upaṭṭh&#257;ko ahosi aggupaṭṭh&#257;ko. Kakusandhassa m&#257;risa, bhagavato arahato samm&#257;sambuddhassa aggidatto n&#257;ma br&#257;hma&#7751;o pit&#257; ahosi. Vis&#257;kh&#257; n&#257;ma br&#257;hma&#7751;ī m&#257;t&#257; ahosi janenti. Tena kho pana m&#257;risa samayena khemo n&#257;ma r&#257;j&#257; ahosi. Khemassa ra&#241;&#241;o khemavatī n&#257;ma nagara&#7747; r&#257;jadh&#257;ni ahosi. Kakusandhassa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, kakusandhamhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;. Imasmi&#7747; yeva m&#257;risa, bhadda kappe ko&#7751;&#257;gamano bhagav&#257; loke udap&#257;di. Ko&#7751;&#257;gamano m&#257;risa, bhagav&#257; araha&#7747; samm&#257; sambuddho br&#257;hma&#7751;o j&#257;tiy&#257; ahosi br&#257;hma&#7751;akule udap&#257;di ko&#7751;&#257;gamano m&#257;risa, bhagav&#257; araha&#7747; samm&#257;sambuddho kassapo gottena ahosi. Ko&#7751;&#257;gamano m&#257;risa bhagavato arahato samm&#257;sambuddhassa ti&#7747;savassasahass&#257;ni &#257;yuppam&#257;&#7751;a&#7747; ahosi. Ko&#7751;&#257;gamano m&#257;risa, bhagav&#257; araha&#7747; samm&#257;sambuddho udumbarassa m&#363;le abhisambuddho. Ko&#7751;&#257;gamano m&#257;risa, bhagavato arahato samm&#257;sambuddhassa bhiyyosuttara&#7747; n&#257;ma s&#257;vakayuga&#7747; ahosi agga&#7747; bhaddayuga&#7747;. Ko&#7751;&#257;gamano m&#257;risa, bhagavato arahato samm&#257;sambuddhassa eko s&#257;vak&#257;na&#7747; sannip&#257;to ahosi ti&#7747;sabhikkhusahass&#257;ni. Ko&#7751;&#257;gamanassa m&#257;risa, bhagavato arahato samm&#257;sambuddhassa aya&#7747; eko s&#257;vak&#257;na&#7747; sannip&#257;to ahosi sabbesa&#7747;yeva khī&#7751;&#257;sav&#257;na&#7747;. Ko&#7751;&#257;gamanassa m&#257;risa, bhagavato arahato samm&#257;sambuddhassa sotthijo n&#257;ma bhikkhu upaṭṭh&#257;ko ahosi aggupaṭṭh&#257;ko. Ko&#7751;&#257;gamanassa m&#257;risa, bhagavato arahato samm&#257;sambuddhassa ya&#241;&#241;adatto n&#257;ma br&#257;hma&#7751;o pit&#257; ahosi. Uttar&#257; n&#257;ma br&#257;hma&#7751;ī m&#257;t&#257; ahosi janenti. Tena kho pana m&#257;risa samayena sobho n&#257;ma r&#257;j&#257; ahosi. Sobhassa ra&#241;&#241;o sobh&#257;vatī n&#257;ma nagara&#7747; r&#257;jadh&#257;ni ahosi. Ko&#7751;&#257;gamanassa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, ko&#7751;&#257;gamanamhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;.</p>

					<p class="f4">Imasmi&#7747; yeva m&#257;risa, bhadda kappe kassapo bhagav&#257; loke udap&#257;di. Kassapo m&#257;risa, bhagav&#257; araha&#7747; samm&#257; sambuddho br&#257;hma&#7751;o j&#257;tiy&#257; ahosi br&#257;hma&#7751;akule udap&#257;di kassapo m&#257;risa, bhagav&#257; araha&#7747; samm&#257;sambuddho kassapo gottena ahosi. Kassapo m&#257;risa bhagavato arahato samm&#257;sambuddhassa vīsati4vassasahass&#257;ni &#257;yuppam&#257;&#7751;a&#7747; ahosi. Kassapo m&#257;risa, bhagav&#257; araha&#7747; samm&#257;sambuddho nigrodhassa m&#363;le abhisambuddho. Kassapassa m&#257;risa, bhagavato arahato samm&#257;sambuddhassa tissabh&#257;radv&#257;ja&#7747; n&#257;ma s&#257;vakayuga&#7747; ahosi agga&#7747;<br />
					Bhaddayuga&#7747;. Kassapassa m&#257;risa, bhagavato arahato samm&#257;sambuddhassa eko s&#257;vak&#257;na&#7747; sannip&#257;to ahosi vīsatibhikkhusahass&#257;ni. Kassapassa m&#257;risa, bhagavato arahato samm&#257;sambuddhassa aya&#7747; eko s&#257;vak&#257;na&#7747; sannip&#257;to ahosi sabbesa&#7747;yeva khī&#7751;&#257;sav&#257;na&#7747;. Kassapassa m&#257;risa, bhagavato arahato samm&#257;sambuddhassa sabbamitto n&#257;ma bhikkhu upaṭṭh&#257;ko ahosi aggupaṭṭh&#257;ko. Kassapassa m&#257;risa, bhagavato arahato samm&#257;sambuddhassa brahmadatto n&#257;ma br&#257;hma&#7751;o pit&#257; ahosi. Dhanavatī n&#257;ma br&#257;hma&#7751;ī m&#257;t&#257; ahosi janenti. Tena kho pana m&#257;risa samayena kikī n&#257;ma4 r&#257;j&#257; ahosi. Kikissa ra&#241;&#241;o b&#257;r&#257;&#7751;asī n&#257;ma nagara&#7747; r&#257;jadh&#257;ni ahosi. Kassapassa m&#257;risa, bhagavato arahato samm&#257;sambuddhassa eva&#7747; abhinikkhamana&#7747; ahosi, eva&#7747; pabbajj&#257;, eva&#7747; padh&#257;na&#7747; eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, kassapamhi bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;"ti.</p>

					<p class="f4">121. Tasmi&#7747; yeva kho bhikkhave, devanik&#257;ye anek&#257;ni devat&#257;sahass&#257;ni anek&#257;ni devat&#257;satasahass&#257;ni yen&#257;ha&#7747; tenupasa&#7749;kami&#7747;su. Upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭha&#7747;su. Ekamanta&#7747; ṭhit&#257; kho bhikkhave, t&#257; devat&#257; ma&#7747; etadavocu&#7747;: "imasmi&#7747; yeva kho m&#257;risa1, bhaddakappe etarahi araha&#7747; samm&#257;sambuddho loke uppanno. Bhagav&#257; m&#257;risa, khattiyo j&#257;tiy&#257;, khattiyakule uppanno. Bhagav&#257; m&#257;risa gotamo gottena. Bhagavato m&#257;risa, appaka&#7747; &#257;yuppam&#257;&#7751;a&#7747; paritta&#7747; lahuka&#7747;, 2 yo cira&#7747; jīvati so vassasata&#7747;, appa&#7747; v&#257; bhiyyo. Bhagav&#257; m&#257;risa assatthassa m&#363;le abhisambuddho. Bhagavato m&#257;risa, s&#257;riputtamoggall&#257;na&#7747;3 n&#257;ma s&#257;vakayuga&#7747; agga&#7747; bhaddayuga&#7747;. Bhagavato m&#257;risa, eko s&#257;vak&#257;na&#7747; sannip&#257;to ahosi a&#7693;&#7693;hate&#7735;as&#257;ni bhikkhusat&#257;ni bhagavato m&#257;risa, aya&#7747; eko s&#257;vak&#257;na&#7747; sannip&#257;to ahosi sabbesa&#7747;yeva khī&#7751;&#257;sav&#257;na&#7747;. Bhagavato m&#257;risa, &#257;nando bhikkhu upaṭṭh&#257;ko4 aggupaṭṭh&#257;ko. Bhagavato m&#257;risa, suddhodano n&#257;ma r&#257;j&#257;pit&#257;, 4 m&#257;y&#257; n&#257;ma devī m&#257;t&#257;4 janetti. Kapilavatthu n&#257;ma nagara&#7747; r&#257;jadh&#257;ni. Bhagavato m&#257;risa, eva&#7747; abhinikkhamana&#7747; ahosi' eva&#7747; pabbajj&#257;, eva&#7747; padh&#257;na&#7747;, eva&#7747; abhisambodhi, eva&#7747; dhammacakkappavattana&#7747;. Te maya&#7747; m&#257;risa, bhagavatī brahmacariya&#7747; caritv&#257; k&#257;mesu k&#257;macchanda&#7747; vir&#257;jetv&#257; idh&#363;papann&#257;"ti.<br />
					122. Iti kho bhikkhave, tath&#257;gatasseves&#257; dhammadh&#257;tu suppaṭividdh&#257; yass&#257; dhamma dh&#257;tuy&#257; suppaṭividdhatt&#257; tath&#257;gato atīte buddhe parinibbute chinnapapa&#241;ce 'chinnavaṭume pariy&#257;dinnavaṭṭe, sabbadukkhavītivante j&#257;titopi anussarati, n&#257;matopi anussarati, gottatopi anussarati, &#257;yuppam&#257;&#7751;atopi anussarati, s&#257;vakayugatopi anussarati, s&#257;vakasannip&#257;tatopi anussarati, "eva&#7747;jacc&#257; te bhagavanto ahesu&#7747; itipi, eva&#7747;n&#257;m&#257;, eva&#7747;gott&#257;, eva&#7747;sīl&#257;, eva&#7747;dhamm&#257;, eva&#7747;pa&#241;&#241;&#257;, eva&#7747;vih&#257;rī, eva&#7747;vimutt&#257; te bhagavanto ahesu&#7747; itipī"ti. Devat&#257;'pi tath&#257;gatassa etamattha&#7747; &#257;rocesu&#7747; yena tath&#257;gato atīte buddhe parinibbuto chinnapapa&#241;ce 'chinnavaṭume pariy&#257;dinnavaṭṭe, sabbadukkhavītivatte j&#257;titopi anussarati, n&#257;matopi anussarati, gottatopi <a id="pg054"><span class="f2 g"><b>[page 054]</b></span></a> anussarati, &#257;yuppam&#257;&#7751;atopi anussarati, s&#257;vakayugatopi anussarati, s&#257;vakasannip&#257;tatopi anussarati, "eva&#7747; jacc&#257; te bhagavanto ahesu&#7747; itipi, eva&#7747;n&#257;m&#257;, eva&#7747;gott&#257;, eva&#7747;sīl&#257;, eva&#7747;dhamm&#257;, eva&#7747;pa&#241;&#241;&#257;, eva&#7747;vih&#257;rī, eva&#7747;vimutt&#257; te bhagavanto ahesu&#7747; itipī"ti.</p>

					<p class="f4">Idamavoca bhagav&#257; attaman&#257; te bhikkh&#363; bhagavato bh&#257;sita&#7747; abhinandunti.</p>

					<p class="f4">Mah&#257;pad&#257;nasutta&#7747; niṭṭhita&#7747; paṭhama&#7747;.<br />
					[BJT Page 080]</p>

					<p class="f4">2 Mah&#257;nid&#257;nasutta&#7747;</p>

					<p class="f4">1. Eva&#7747; me suta&#7747;: eka&#7747; samaya&#7747; bhagav&#257; kur&#363;su viharati kamm&#257;sadamma&#7747;1 n&#257;ma kur&#363;na&#7747; nigamo. Atha kho &#257;yasm&#257; &#257;nando. Yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando bhagavanta&#7747; etadavoca: "acchariya&#7747; bhante, abbhuta&#7747; bhante, y&#257;vagambhīro c&#257;ya&#7747; bhante, paṭiccasamupp&#257;do gambhīravabh&#257;so ca. Atha ca pana me utt&#257;nakutt&#257;nako viya kh&#257;yatī"ti.</p>

					<p class="f4">2. M&#257; heva&#7747; &#257;nanda avaca, m&#257; heva&#7747; &#257;nanda avaca, gambhīro c&#257;ya&#7747; &#257;nanda paṭiccasamupp&#257;do gambhīr&#257;vabh&#257;so ca. Etassa &#257;nanda, dhammassa ananubodh&#257; appaṭivedh&#257; evamaya&#7747; paj&#257; tant&#257;kulakaj&#257;t&#257; gu&#7735;&#257;guṇḍikaj&#257;t&#257;2 mu&#241;jababbajabh&#363;t&#257;3 ap&#257;ya&#7747; duggati&#7747; vinip&#257;ta&#7747; sa&#7747;s&#257;ra&#7747; n&#257;tivattati.</p>

					<p class="f4">3. Atthi idappaccay&#257; jar&#257;mara&#7751;anti iti puṭṭhena sat&#257; &#257;nanda, atthīti'ssa vacanīya&#7747;. Kimpaccay&#257; jar&#257;mara&#7751;anti iti ce. Vadeyya, j&#257;tipaccay&#257; jar&#257;mara&#7751;anti iccassa vacanīya&#7747;.</p>

					<p class="f4">Atthi idappaccay&#257; j&#257;tīti iti puṭṭhena sat&#257; &#257;nanda, <a id="pg056"><span class="f2 g"><b>[page 056]</b></span></a> atthīti'ssa vacanīya&#7747;. Kimpaccay&#257; j&#257;tīti iti ce vadeyya, bhavapaccay&#257; j&#257;tīti iccassa vacanīya&#7747;.</p>

					<p class="f4">Atthi idappaccay&#257; bhavo'ti iti puṭṭhena sat&#257; &#257;nanda, atthīti'ssa vacanīya&#7747;. Kimpaccay&#257; bhavo'ti iti ce vadeyya, up&#257;d&#257;napaccay&#257; bhavo'ti iccassa vacanīya&#7747;.</p>

					<p class="f4">Atthi idappaccay&#257; up&#257;d&#257;nanti iti puṭṭhena sat&#257; &#257;nanda, atthīti'ssa vacanīya&#7747;. Kimpaccay&#257; up&#257;d&#257;nanti iti ce vadeyya, ta&#7751;h&#257;paccay&#257; up&#257;d&#257;nanti iccassa vacanīya&#7747;.</p>

					<p class="f4">1. Kamm&#257;sadhamma&#7747; - machasa&#7747;. 2. Gu&#7735;&#257;guṇḍhikaj&#257;ta - sīmu gulagaṇḍhikaj&#257;t&#257; - di aṭṭhakath&#257; kulagaṇḍhikaj&#257;t&#257; - gu&#7751;agaṇḍhikaj&#257;t&#257; - sy&#257;. 3. Mu&#241;japabbajabh&#363;t&#257; - machasa&#7747;, sy&#257;.</p>

					<p>[BJT Page 082]</p>

					<p class="f4">Atthi idappaccay&#257; ta&#7751;h&#257;'ti iti puṭṭhena sat&#257; &#257;nanda atthīti'ssa vacanīya&#7747;. Kimpaccay&#257; ta&#7751;h&#257;'ti iti ce vadeyya, vedan&#257;paccay&#257; ta&#7751;h&#257;'ti iccassa vacanīya&#7747;.</p>

					<p class="f4">Atthi idappaccay&#257; vedan&#257;'ti iti puṭṭhena sat&#257; &#257;nanda atthīti'ssa vacanīya&#7747;. Kimpaccay&#257; vedan&#257;'ti iti ce vadeyya, phassapaccay&#257; vedan&#257;'ti iccassa vacanīya&#7747;.</p>

					<p class="f4">Atthi idappaccay&#257; phasso'ti iti puṭṭhena sat&#257; &#257;nanda atthīti'ssa vacanīya&#7747;. Kimpaccay&#257; phasso'ti iti ce vadeyya, n&#257;mar&#363;paccay&#257; phasso'ti iccassa vacanīya&#7747;.</p>

					<p class="f4">Atthi idappaccay&#257; n&#257;mar&#363;panti iti puṭṭhena sat&#257; &#257;nanda atthi'ssa vacanīya&#7747;. Kimpaccay&#257; n&#257;mar&#363;panti iti ce vadeyya, vi&#241;&#241;&#257;&#7751;apaccay&#257; n&#257;mar&#363;panti iccassa vacanīya&#7747;.</p>

					<p class="f4">Atthi idappaccay&#257; vi&#241;&#241;&#257;&#7751;anti iti puṭṭhena sat&#257; &#257;nanda atthīti'ssa vacanīya&#7747;. Kimpaccay&#257; vi&#241;&#241;&#257;&#7751;anti iti ce vadeyya, n&#257;mar&#363;papaccay&#257; vi&#241;&#241;&#257;&#7751;anti iccassa vacanīya&#7747;.</p>

					<p class="f4">Iti kho &#257;nanda n&#257;mar&#363;papaccay&#257; vi&#241;&#241;&#257;&#7751;a&#7747;, vi&#241;&#241;&#257;&#7751;apaccay&#257; n&#257;mar&#363;pa&#7747;, n&#257;mar&#363;papaccay&#257; phasso, phassapaccay&#257; vedan&#257;, vedan&#257;paccay&#257; ta&#7751;h&#257;, ta&#7751;h&#257;paccay&#257; up&#257;d&#257;na&#7747;, up&#257;d&#257;napaccay&#257; bhavo, bhavapaccay&#257; j&#257;ti, j&#257;tipaccay&#257; jar&#257;mara&#7751;a&#7747; sokaparidevadukkhadomanass&#363;p&#257;y&#257;s&#257; <a id="pg057"><span class="f2 g"><b>[page 057]</b></span></a> sambhavanti. Evametassa kevalassa dukkhakkhandhassa samudayo hoti.<br />
					4. "J&#257;tipaccay&#257; jar&#257;mara&#7751;anti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747; yath&#257; j&#257;tipaccay&#257; jar&#257;mara&#7751;a&#7747;: j&#257;ti ca hi &#257;nanda n&#257;bhavissa sabbena sababa&#7747; sabbath&#257; sabba&#7747; kassaci kimhivi seyyathīda&#7747;: dev&#257;na&#7747; v&#257; devatt&#257;ya, gandhabb&#257;na&#7747; v&#257; gandhabbatt&#257;ya, yakkh&#257;na&#7747; v&#257; yakkhatt&#257;ya, bh&#363;t&#257;na&#7747; v&#257; bh&#363;tatt&#257;ya, manuss&#257;na&#7747; v&#257; manussatt&#257;ya, catuppad&#257;na&#7747; v&#257; catuppadatt&#257;ya. Pakkhina&#7747; v&#257; pakkhitt&#257;ya, siri&#7747;sap&#257;na&#7747; v&#257; siri&#7747;sapatt&#257;ya1, tesa&#7747; tesa&#241;ca &#257;nanda satt&#257;na&#7747; tathatt&#257;ya 2 j&#257;ti n&#257;bhavissa, sabbaso j&#257;tiy&#257; asati j&#257;tinirodh&#257; api nu kho jar&#257;mara&#7751;a&#7747; pa&#241;&#241;&#257;yeth&#257;?"Ti.</p>

					<p class="f4">"No heta&#7747; bhante".</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo jar&#257;mara&#7751;assa yadida&#7747; j&#257;ti".</p>

					<p class="f4">1. Sarīsap&#257;na&#7747; v&#257; machasa&#7747;. 2. Tadatadatt&#257;ya - machasa&#7747;.</p>

					<p>[BJT Page 084]</p>

					<p class="f4">5. "Bhavapaccay&#257; j&#257;tīti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747; yath&#257; bhavapaccay&#257; j&#257;ti: bhavo ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassavi kimhivi seyyathīda&#7747;: k&#257;mabhavo r&#363;pabhavo ar&#363;pabhavo, sabbaso bhave asati bhavanirodh&#257; api nu kho j&#257;ti pa&#241;&#241;&#257;yeth&#257;?"Ti.</p>

					<p class="f4">"Noheta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo j&#257;tiy&#257; yadida&#7747; bhavo. "<br />
					6. "Up&#257;d&#257;napaccay&#257; bhavo'ti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747;: yath&#257; up&#257;d&#257;napaccay&#257; bhavo: up&#257;d&#257;na&#7747; ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassavi <a id="pg058"><span class="f2 g"><b>[page 058]</b></span></a> kimhivi seyyathīda&#7747;: k&#257;m&#363;pad&#257;na&#7747; v&#257; diṭṭh&#363;pad&#257;na&#7747; v&#257; sīlabbat&#363;p&#257;d&#257;na&#7747; v&#257; attav&#257;d&#363;p&#257;d&#257;na&#7747; v&#257; - sabbaso up&#257;d&#257;ne asati up&#257;d&#257;nanirodh&#257; api nu kho bhavo papa&#241;&#241;&#257;yeth&#257;?Ti.</p>

					<p class="f4">"Noheta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo bhavassa yadida&#7747; up&#257;d&#257;na&#7747;. "</p>

					<p class="f4">7. Ta&#7751;h&#257;paccay&#257; up&#257;d&#257;nanti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747;: yath&#257; ta&#7751;h&#257;paccay&#257; up&#257;d&#257;na&#7747;: ta&#7751;h&#257; ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici - seyyathīda&#7747;: r&#363;pata&#7751;h&#257; saddata&#7751;h&#257; gandhata&#7751;h&#257; rasata&#7751;h&#257; phoṭṭhabbata&#7751;h&#257; dhammata&#7751;h&#257; - sabbaso ta&#7751;h&#257;ya asati ta&#7751;h&#257;nirodh&#257; api nu kho up&#257;d&#257;na&#7747; pa&#241;&#241;&#257;yeth&#257;?"Ti.</p>

					<p class="f4">"Noheta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo up&#257;d&#257;nassa yadida&#7747; ta&#7751;h&#257;. "</p>

					<p class="f4">8. "Vedan&#257;paccay&#257; ta&#7751;h&#257;'ti iti kho paneta&#7747; vutta&#7747;. Tad&#257;nanda imin&#257; peta&#7747; pariy&#257;yena veditabba&#7747; yath&#257; vedan&#257;paccay&#257; ta&#7751;h&#257;: vedan&#257; ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici - seyyathīda&#7747;: cakkhusamphassaj&#257; vedan&#257; sotasamphassaj&#257; vedan&#257; gh&#257;nasampassaj&#257; vedan&#257; k&#257;yasamphassaj&#257; vedan&#257; manosamphassaj&#257; vedan&#257;, - sabbaso vedan&#257;ya asati vedan&#257;nirodh&#257; api nu kho ta&#7751;h&#257; pa&#241;&#241;&#257;yeth&#257;?"Ti.</p>

					<p class="f4">"No heta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo ta&#7751;h&#257;ya yadida&#7747; vedan&#257;. "</p>

					<p class="f4">[BJT Page 086]</p>

					<p class="f4">9. Iti kho paneta&#7747; &#257;nanda vedana&#7747; paṭicca ta&#7751;h&#257;, ta&#7751;ha&#7747; paṭicca pariyesan&#257;, pariyesana&#7747; paṭicca l&#257;bho, l&#257;bha&#7747; paṭicca vinicchayo, vinicchaya&#7747; paṭiccachandar&#257;go, chandar&#257;ga&#7747; paṭicca ajjhos&#257;na&#7747;, ajjhos&#257;na&#7747; paṭicca pariggaho, pariggaha&#7747; paṭicca macchariya&#7747;, macchariya&#7747; <a id="pg059"><span class="f2 g"><b>[page 059]</b></span></a> paṭicca &#257;rakkho, &#257;rakkh&#257;dhikara&#7751;a&#7747;1 paṭicca daṇḍ&#257;d&#257;na satth&#257;d&#257;nakalahaviggahaviv&#257;datuva&#7747;tuva&#7747; pesu&#241;&#241;amus&#257;v&#257;d&#257; aneke p&#257;pak&#257; akusal&#257; dhamm&#257; sambhavanti.<br />
					10. &#256;rakkh&#257;dhikara&#7751;a&#7747; da&#7751;a&#7693;&#257;d&#257;nasatth&#257;d&#257;nakalaha - viggaha - viv&#257;datuvantuva&#7747; - pesu&#241;&#241;amus&#257;v&#257;d&#257; aneke p&#257;pak&#257; akusal&#257; dhamm&#257; sambhavantīti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747; yath&#257; &#257;rakkh&#257;dhikara&#7751;a&#7747; daṇḍ&#257;d&#257;na - satth&#257;d&#257;na - kalaha - viggaha - viv&#257;da - tuvantuva&#7747; - pesu&#241;&#241;a - mus&#257; - v&#257;d&#257; aneke p&#257;pak&#257; akusal&#257; dhamm&#257; sambhavanti: &#257;rakkho ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, sabbaso &#257;rakkhe asati &#257;rakkhanirodh&#257; api nu kho daṇḍ&#257;d&#257;na - satth&#257;d&#257;na - kalaha - viggaha - viv&#257;da - tuvantuva&#7747; - pesu&#241;&#241;a - mus&#257; - v&#257;d&#257; aneke p&#257;pak&#257; akusal&#257; dhamm&#257; sambhaveyyunti?.</p>

					<p class="f4">"No heta&#7747; bhante. "</p>

					<p class="f4">Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo daṇḍad&#257;nasatth&#257;d&#257;nakalahaviggahaviv&#257;datuvantuva&#7747;pesu&#241;&#241;amus&#257;v&#257;d&#257;na&#7747; anekesa&#7747; p&#257;pak&#257;na&#7747; akusal&#257;na&#7747; dhamm&#257;na&#7747; sambhav&#257;ya yadida&#7747; &#257;rakkho.</p>

					<p class="f4">11. Macchariya&#7747; paṭicca &#257;rakkho'ti iti kho paneta&#7747; vutta&#7747; tad&#257;nanda imin&#257;peta&#7747; pariy&#257;yena veditabba&#7747; yath&#257; macchariya&#7747; paṭicca &#257;rakkho: macchariya&#7747; ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, sabbaso macchariye asati macchariyanirodh&#257; api nu kho &#257;rakkho pa&#241;&#241;&#257;yeth&#257;ti?</p>

					<p class="f4">"No heta&#7747; bhante."</p>

					<p class="f4">Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo &#257;rakkhassa yadida&#7747; macchariya&#7747;.</p>

					<p class="f4">12. Pariggaha&#7747; paṭicca macchariyanti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747;. Yath&#257; pariggaha&#7747; paṭicca macchariya&#7747;: <a id="pg060"><span class="f2 g"><b>[page 060]</b></span></a> pariggaho ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, sabbaso pariggahe asati pariggahanirodh&#257; api nu kho macchariya&#7747; pa&#241;&#241;&#257;yeth&#257; ti?</p>

					<p class="f4">"No heta&#7747; bhante. "</p>

					<p class="f4">Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo macchariyassa yadida&#7747; pariggaho.</p>

					<p class="f4">1. &#256;rakkha&#7747; paṭicca &#257;rakkh&#257;dhikara&#7751;a&#7747; - sy&#257;.</p>

					<p>[BJT Page 088]</p>

					<p class="f4">13. "Ajjhos&#257;na&#7747; paṭicca pariggaho'ti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747;. Yath&#257; ajjhos&#257;na&#7747; paṭicca paṭiggaho: ajjhos&#257;na&#7747; ca hi &#257;nanda n&#257;bhavissa sabbesa sabba&#7747; sabbath&#257; sabba&#7747; kassaci kimhici. Sabbaso ajjhos&#257;ne asati ajjhos&#257;nanirodh&#257; nirodh&#257; api nu kho pariggaho pa&#241;&#241;&#257;yeth&#257;?"Ti.</p>

					<p class="f4">"No heta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo pariggahassa yadidi&#7747; ajjhos&#257;na&#7747;."</p>

					<p class="f4">14. "Chandar&#257;ga&#7747; paṭicca ajjhos&#257;nanti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747;. Yath&#257; chandar&#257;ga&#7747; paṭicca ajjhos&#257;na&#7747;: chandar&#257;go ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, sabbaso chandar&#257;ge asati chandar&#257;ganirodh&#257; api nu kho ajjhos&#257;na&#7747; pa&#241;&#241;&#257;yeth&#257;?Ti."</p>

					<p class="f4">"No heta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo ajjhos&#257;nassa yadida&#7747; chandar&#257;go. "</p>

					<p class="f4">15. "Vinicchaya&#7747; paṭicca chandar&#257;go'ti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747; yath&#257; vinicchaya&#7747; paṭicca chandar&#257;go: vinicchayo ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, sabbaso vinicchaye asati vinicchayanirodh&#257; api nu kho chandar&#257;go pa&#241;&#241;&#257;yeth&#257;?"Ti.</p>

					<p class="f4"><a id="pg061"><span class="f2 g"><b>[page 061]</b></span></a> "no heta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo chandar&#257;gassa, yadida&#7747; vinicchayo. "</p>

					<p class="f4">16. "L&#257;bha&#7747; paṭicca vinicchayo'ti iti kho paneta&#7747; vutta&#7747; tad&#257;nanda imin&#257;peta&#7747; pariy&#257;yena veditabba&#7747;. Yath&#257; l&#257;bha&#7747; paṭicca vinicchayo: l&#257;bho ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, sabbaso l&#257;bhe asati l&#257;bhanirodh&#257; api nu kho vinicchayo pa&#241;&#241;&#257;yeth&#257;?Ti.</p>

					<p class="f4">"No heta&#7747; bhante"</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo vinicchayassa yadida&#7747; l&#257;bho. "</p>

					<p class="f4">17. "Pariyesana&#7747; paṭicca l&#257;bho'ti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747;. Yath&#257; pariyesana&#7747; paṭicca l&#257;bho: pariyesan&#257; ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, sabbaso pariyesan&#257;ya asati pariyesan&#257;nirodh&#257; api nu kho l&#257;bho pa&#241;&#241;&#257;yeth&#257;?"Ti.</p>

					<p class="f4">"No heta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo l&#257;bhassa yadida&#7747; pariyesan&#257;. "</p>

					<p>[BJT Page 090]</p>

					<p class="f4">18. Ta&#7751;ha&#7747; paṭicca pariyesan&#257;'ti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747;. Yath&#257; ta&#7751;ha&#7747; paṭicca pariyesan&#257;: ta&#7751;h&#257; ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, seyyathīda&#7747; k&#257;mata&#7751;h&#257; bhavata&#7751;h&#257; vibhavata&#7751;h&#257;, sabbaso ta&#7751;h&#257; nirodh&#257; api nu kho pariyesan&#257; pa&#241;&#241;&#257;yeth&#257;?Ti.</p>

					<p class="f4">"No heta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo pariyesan&#257;ya yadida&#7747; ta&#7751;h&#257;.</p>

					<p class="f4">Iti kho &#257;nanda ime dve dhamm&#257; dvayena vedan&#257;ya ekasamosara&#7751;&#257; bhavanti. "</p>

					<p class="f4">19. <a id="pg062"><span class="f2 g"><b>[page 062]</b></span></a> "phassapaccay&#257; vedan&#257;'ti iti kho paneta&#7747; vutta&#7747;. Tad&#257;nanda imin&#257; peta&#7747; pariy&#257;yena veditabba&#7747; yath&#257; phassapaccay&#257; vedan&#257;: phasso ca hi &#257;nanda n&#257;bhavissa sabbena sabba&#7747; sabbath&#257; sabba&#7747; kassaci kimhici, seyyathīda&#7747; - cakkhusamphasso sotasamphasso gh&#257;nasamphasso jivh&#257;samphasso k&#257;yasamphasso manosamphasso, sabbaso phasse asati phassanirodh&#257; api nu kho vedan&#257; pa&#241;&#241;&#257;yeth&#257;?"Ti.</p>

					<p class="f4">"No heta&#7747; bhante. "</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo vedan&#257;ya yadida&#7747; phasso. "</p>

					<p class="f4">20. "N&#257;mar&#363;papaccay&#257; phasso'ti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747; yath&#257; n&#257;mar&#363;papaccay&#257; phasso: yehi &#257;nanda &#257;k&#257;rehi yehi li&#7749;gehi yehi nimittehi yehi uddesehi n&#257;mak&#257;yassa pa&#241;&#241;atti hoti, tesu &#257;k&#257;resu tesu li&#7749;gesu tesu nimittesu tesu uddesesu asati api nu kho r&#363;pak&#257;ye adhivacanasamphasso pa&#241;&#241;&#257;yeth&#257;ti</p>

					<p class="f4">"No heta&#7747; bhante. "</p>

					<p class="f4">"Yehi &#257;nanda &#257;k&#257;rehi yehi li&#7749;gehi yehi nimittehi yehi uddesehi r&#363;pak&#257;yassa pa&#241;&#241;atti hoti, tesu &#257;k&#257;resu tesu li&#7749;gesu tesu nimittesu tesu uddesesu asati api nu kho n&#257;mak&#257;ye paṭighasamphasso pa&#241;&#241;&#257;yeth&#257;?"Ti.</p>

					<p class="f4">"No heta&#7747; bhante."</p>

					<p>[BJT Page 092]</p>

					<p class="f4">"Yehi &#257;nanda &#257;k&#257;rehi yehi li&#7749;gehi yehi nimittehi yehi uddesehi n&#257;mak&#257;yassa ca r&#363;pak&#257;yassa ca pa&#241;&#241;atti hoti, tesu &#257;k&#257;resu tesu li&#7749;gesu tesu nimittesu tesu uddesesu asati api nu kho adhivacanasamphasso v&#257; paṭighasamphasso v&#257; pa&#241;&#241;&#257;yeth&#257;?"Ti.<br />
					"No heta&#7747; bhante. "</p>

					<p class="f4">"Yehi &#257;nanda &#257;k&#257;rehi yehi li&#7749;gehi yehi nimittehi yehi uddesehi n&#257;mar&#363;passa pa&#241;&#241;atti hoti, tesu &#257;k&#257;resu tesu li&#7749;gesu tesu nimittesu tesu uddesesu asati api nu kho phasso pa&#241;&#241;&#257;yeth&#257;?"Ti.</p>

					<p class="f4">"No heta&#7747; bhante."</p>

					<p class="f4">"Tasm&#257;tih&#257;nanda eseva hetu eta&#7747; nid&#257;na&#7747; esa samudayo esa paccayo phassassa yadida&#7747; n&#257;mar&#363;pa&#7747;.</p>

					<p class="f4">21. "Vi&#241;&#241;&#257;&#7751;apaccay&#257; n&#257;mar&#363;panti iti kho paneta&#7747; <a id="pg063"><span class="f2 g"><b>[page 063]</b></span></a> vutta&#7747;. Tad&#257;nanda imin&#257; peta&#7747; pariy&#257;yena veditabba&#7747;. Yath&#257; vi&#241;&#241;&#257;&#7751;apaccay&#257; n&#257;mar&#363;pa&#7747;. Vi&#241;&#241;&#257;&#7751;a&#7747; ca hi &#257;nanda m&#257;tukucchismi&#7747; na okkamissatha, api nu kho n&#257;mar&#363;pa&#7747; m&#257;tukucchismi&#7747; samuccissath&#257;ti"?</p>

					<p class="f4">"No heta&#7747; bhante. "</p>

					<p class="f4">"Vi&#241;&#241;&#257;&#7751;a&#7747; ca hi &#257;nanda m&#257;tukucchi&#7747; okkamitv&#257; vokkamissatha, api nu kho n&#257;mar&#363;pa&#7747; itthatt&#257;ya abhinibbattissath&#257;ti"?</p>

					<p class="f4">"No heta&#7747; bhante".</p>

					<p class="f4">"Vi&#241;&#241;&#257;&#7751;a&#7747; ca hi &#257;nanda daharasseva sato vocchijjissatha kum&#257;rakassa v&#257; kum&#257;rik&#257;ya v&#257;, api nu kho n&#257;mar&#363;pa&#7747; vuddhi&#7747; vir&#363;&#7735;hi&#7747; vepulla&#7747; &#257;pajjissath&#257;ti'?</p>

					<p class="f4">"No heta&#7747; bhante. "</p>

					<p class="f4">'Tasm&#257;tih&#257;nanda eseva hetu eta&#7747; nid&#257;na&#7747;. Esa samudayo esa paccayo n&#257;mar&#363;passa yadida&#7747; vi&#241;&#241;&#257;&#7751;a&#7747;. "</p>

					<p class="f4">22. "N&#257;mar&#363;papaccay&#257; vi&#241;&#241;&#257;&#7751;anti iti kho paneta&#7747; vutta&#7747;. Tad&#257;nanda imin&#257;peta&#7747; pariy&#257;yena veditabba&#7747;. Yath&#257; n&#257;mar&#363;papaccay&#257; vi&#241;&#241;&#257;&#7751;a&#7747;: vi&#241;&#241;&#257;&#7751;a&#7747; ca hi &#257;nanda n&#257;mar&#363;pe patiṭṭha&#7747; na labhissatha, api nu kho &#257;yati&#7747; j&#257;tijar&#257;mara&#7751;a&#7747; dukkhasamudayasambhavo pa&#241;&#241;&#257;yeth&#257;ti"?</p>

					<p class="f4">"No heta&#7747; bhante. "</p>

					<p class="f4">"Tasm&#257;tih&#257;nanda, eseva hetu eta&#7747; nid&#257;na&#7747; esa samudayo esa paccayo vi&#241;&#241;&#257;&#7751;assa yadida&#7747; n&#257;mar&#363;pa&#7747;."</p>

					<p>[BJT Page 094]</p>

					<p class="f4">"Ett&#257;vat&#257; kho &#257;nanda j&#257;yetha v&#257; jīyetha v&#257; mīyetha v&#257; cavetha v&#257; upapajjetha v&#257;, ett&#257;vat&#257; adhivacanapatho, ett&#257;vat&#257; niruttipatho, ett&#257;vat&#257; vi&#241;&#241;attipatho, ett&#257;vat&#257; pa&#241;&#241;&#257;vacara&#7747; ett&#257;vat&#257; vaṭṭa&#7747; vattati, (ett&#257;vat&#257;) <a id="pg064"><span class="f2 g"><b>[page 064]</b></span></a> itthatta&#7747; pa&#241;&#241;apan&#257;ya, yadida&#7747; n&#257;mar&#363;pa&#7747; saha vi&#241;&#241;&#257;&#7751;ena a&#241;&#241;ama&#241;&#241;apaccayat&#257;ya pavattati. "</p>

					<p class="f4">23. "Kitt&#257;vat&#257; ca &#257;nanda att&#257;na&#7747; pa&#241;&#241;apento pa&#241;&#241;apeti: r&#363;pi&#7747; v&#257; hi &#257;nanda paritta&#7747; att&#257;na&#7747; pa&#241;&#241;apento pa&#241;&#241;apeti 'r&#363;pī me paritto att&#257;ti'ti, r&#363;pi&#7747; v&#257; hi &#257;nanda ananta&#7747; att&#257;na&#7747; pa&#241;&#241;apento pa&#241;&#241;apeti 'r&#363;pī me ananto att&#257;'ti, 'ar&#363;pi&#7747; v&#257; hi &#257;nanda paritta&#7747; att&#257;na&#7747; pa&#241;&#241;apento pa&#241;&#241;apeti 'ar&#363;pī me paritto att&#257;'ti, ar&#363;pi&#7747; v&#257; hi &#257;nanda ananta&#7747; att&#257;na&#7747; pa&#241;&#241;apento pa&#241;&#241;apeti 'ar&#363;pī me ananto att&#257;'ti.</p>

					<p class="f4">24. "Tatr&#257;nanda yo so r&#363;pi&#7747; paritta&#7747; att&#257;na&#7747; pa&#241;&#241;apento pa&#241;&#241;apeti1, etarahi v&#257; so r&#363;pi&#7747; paritta&#7747; att&#257;na&#7747; pa&#241;&#241;apento pa&#241;&#241;apeti. Tattha bh&#257;vi&#7747; v&#257; so r&#363;pi&#7747; paritta&#7747; att&#257;na&#7747; pa&#241;&#241;apento pa&#241;&#241;apeti. Atatha&#7747; v&#257; pana santa&#7747; tathatt&#257;ya upakappess&#257;mī ti iti v&#257; panassa hoti. Eva&#7747; santa&#7747; kho &#257;nanda r&#363;pi&#7747; parittatt&#257;nudiṭṭhi anusetīti icc&#257;la&#7747; vacan&#257;ya.</p>

					<p class="f4">25. "Tatr&#257;nanda yo so r&#363;pi&#7747; ananta&#7747; att&#257;na&#7747; pa&#241;&#241;apento pa&#241;&#241;apeti, etarahi v&#257; so r&#363;pi&#7747; ananta&#7747; att&#257;na&#7747; pa&#241;&#241;apento pa&#241;&#241;apeti, tattha bh&#257;vi&#7747; v&#257; so r&#363;pi&#7747; ananta&#7747; att&#257;na&#7747; pa&#241;&#241;apento pa&#241;&#241;apeti. Atatha&#7747; v&#257; pana santa&#7747; tathatt&#257;ya upakappess&#257;mīti iti v&#257; panassa hoti. Eva&#7747; santa&#7747; kho &#257;nanda r&#363;pi&#7747; anattatt&#257;nudiṭṭhi anusetīti icc&#257;la&#7747; vacan&#257;ya.<br />
					- - - - - - - - - - - - - - - - - - - - - - -<br />
					1. Pa&#241;&#241;&#257;petto pa&#241;&#241;&#257;peti, katthaci.</p>

					<p>[BJT Page 096]</p>

					<p class="f4">26. "Tatr&#257;nanda yo so ar&#363;pi&#7747; paritta&#7747; att&#257;na&#7747; pa&#241;&#241;apento pa&#241;&#241;apeti, etarahi v&#257; so ar&#363;pi&#7747; paritta&#7747; att&#257;na&#7747; pa&#241;&#241;apento pa&#241;&#241;apeti, tattha bh&#257;vi&#7747; v&#257; so ar&#363;pi&#7747; paritta&#7747; att&#257;na&#7747; pa&#241;&#241;apento pa&#241;&#241;apeti. Atatha&#7747; v&#257; pana santa&#7747; tathatt&#257;ya upakappess&#257;mīti iti v&#257; panassa hoti. Eva&#7747; santa&#7747; kho &#257;nanda ar&#363;pi&#7747; parittatt&#257;nudiṭṭhi anusetīti icc&#257;la&#7747; vacan&#257;ya.</p>

					<p class="f4">27. "Tatr&#257;nanda yo so ar&#363;pi&#7747; ananta&#7747; att&#257;na&#7747; pa&#241;&#241;apento pa&#241;&#241;apeti, etarahi v&#257; so ar&#363;pi&#7747; ananta&#7747; att&#257;na&#7747; pa&#241;&#241;apento pa&#241;&#241;apeti. Tattha bh&#257;vi&#7747; v&#257; so ar&#363;pi&#7747; ananta&#7747; att&#257;na&#7747; pa&#241;&#241;apento pa&#241;&#241;apeti. Atatha&#7747; v&#257; pana santa&#7747; tathatt&#257;ya upakappess&#257;mīti iti v&#257; <a id="pg065"><span class="f2 g"><b>[page 065]</b></span></a> panassa hoti. Eva&#7747; santa&#7747; kho &#257;nanda ar&#363;pi&#7747; anattatt&#257;nudiṭṭhi anusetīti icc&#257;la&#7747; vacan&#257;ya. Ett&#257;vat&#257; kho &#257;nanda att&#257;na&#7747; pa&#241;&#241;apento pa&#241;&#241;apeti.<br />
					28. "Kitt&#257;vat&#257; c&#257;nanda att&#257;na&#7747; na pa&#241;&#241;apento na pa&#241;&#241;apeti:</p>

					<p class="f4">R&#363;pi&#7747; v&#257; hi &#257;nanda paritta&#7747; att&#257;na&#7747; na pa&#241;&#241;apento na pa&#241;&#241;apeti 'r&#363;pī me paritto att&#257;'ti. R&#363;pi&#7747; v&#257; hi &#257;nanda ananta&#7747; att&#257;na&#7747; na pa&#241;&#241;apento na pa&#241;&#241;apeti. 'R&#363;pī me ananto att&#257;'ti. Ar&#363;pi&#7747; v&#257; hi &#257;nanda paritta&#7747; att&#257;na&#7747; na pa&#241;&#241;apento na pa&#241;&#241;apeti 'ar&#363;pī me paritto att&#257;'ti. Ar&#363;pi&#7747; v&#257; hi &#257;nanda ananta&#7747; att&#257;na&#7747; na pa&#241;&#241;apento na pa&#241;&#241;apeti 'ar&#363;pī me ananto att&#257;'ti.</p>

					<p class="f4">29. "Tatr&#257;nanda yo so r&#363;pi&#7747; paritta&#7747; att&#257;na&#7747; na pa&#241;&#241;apento, na pa&#241;&#241;apeti, etarahi v&#257; so r&#363;pi&#7747; paritta&#7747; att&#257;na&#7747; na pa&#241;&#241;apento na pa&#241;&#241;apeti. Tattha bh&#257;vi&#7747; v&#257; so r&#363;pi&#7747; paritta&#7747; att&#257;na&#7747; na pa&#241;&#241;apento na pa&#241;&#241;apeti. Atatha&#7747; v&#257; pana santa&#7747; tathatt&#257;ya upakappess&#257;mī ti iti v&#257; panassa na hoti, eva&#7747; santa&#7747; kho &#257;nanda r&#363;pi&#7747; parittatt&#257;nudiṭṭhi n&#257;nusetīti icc&#257;la&#7747; vacan&#257;ya.</p>

					<p>[BJT Page 098]</p>

					<p class="f4">30. "Tatr&#257;nanda, yo so r&#363;pi&#7747; ananta&#7747; att&#257;na&#7747; na pa&#241;&#241;apento na pa&#241;&#241;apeti, etarahi v&#257; so r&#363;pi&#7747; ananta&#7747; att&#257;na&#7747; na pa&#241;&#241;apento na pa&#241;&#241;apeti. Tattha bh&#257;vi&#7747; v&#257; so r&#363;pi&#7747; ananta&#7747; att&#257;na&#7747; na pa&#241;&#241;apento na pa&#241;&#241;apeti. 'Atatha&#7747; v&#257; pana santa&#7747; tathatt&#257;ya upakappess&#257;mī'ti iti v&#257; panassa na hoti. Eva&#7747; santa&#7747; kho &#257;nanda r&#363;pi&#7747; anattatt&#257;nudiṭṭhi n&#257;nusetīti icc&#257;la&#7747; vacan&#257;ya.<br />
					31. "Tatr&#257;nanda, yo so ar&#363;pi&#7747; paritta&#7747; att&#257;na&#7747; na pa&#241;&#241;apento na pa&#241;&#241;apeti, etarahi v&#257; so ar&#363;pi&#7747; paritta&#7747; att&#257;na&#7747; na pa&#241;&#241;apento na pa&#241;&#241;apeti. Tattha bh&#257;vi&#7747; v&#257; so ar&#363;pi&#7747; paritta&#7747; att&#257;na&#7747; na pa&#241;&#241;apento na pa&#241;&#241;apeti. 'Atatha&#7747; v&#257; pana santa&#7747; tathatt&#257;ya upakappess&#257;mī'ti iti v&#257; panassa na hoti. Eva&#7747; santa&#7747; kho &#257;nanda ar&#363;pi&#7747; parittatt&#257;nudiṭṭhi n&#257;nusetīti icc&#257;la&#7747; vacan&#257;ya.</p>

					<p class="f4">32. "Tatr&#257;nanda, yo so ar&#363;pi&#7747; ananta&#7747; att&#257;na&#7747; na pa&#241;&#241;apento na pa&#241;&#241;apeti, etarahi m&#257; so ar&#363;pi&#7747; ananta&#7747; att&#257;na&#7747; na pa&#241;&#241;apento na pa&#241;&#241;apeti. Tattha bh&#257;vi&#7747; v&#257; so ar&#363;pi&#7747; ananta&#7747; att&#257;na&#7747; na pa&#241;&#241;apento na pa&#241;&#241;apeti. 'Atatha&#7747; v&#257; pana santa&#7747; tathatt&#257;ya upakappess&#257;mī'ti iti v&#257; panassa <a id="pg066"><span class="f2 g"><b>[page 066]</b></span></a> na hoti. Eva&#7747; santa&#7747; kho &#257;nanda, ar&#363;pi&#7747; anattatt&#257;nudiṭṭhi n&#257;nusetīti icc&#257;la&#7747; vacan&#257;ya. Ett&#257;vat&#257; kho &#257;nanda att&#257;na&#7747; na pa&#241;&#241;apento na pa&#241;&#241;apeti.</p>

					<p class="f4">33. "Kitt&#257;vat&#257; ca &#257;nanda att&#257;na&#7747; samanupassam&#257;no samanupassati.</p>

					<p class="f4">Vedana&#7747; v&#257;hi &#257;nanda, att&#257;na&#7747; samanupassam&#257;no samanupassati: 'vedan&#257; me att&#257;'ti. 'Na heva kho me vedan&#257; att&#257;, appaṭisa&#7747;vedano me att&#257;'ti iti v&#257; hi &#257;nanda, att&#257;na&#7747; samanupassam&#257;no samanupassati. 'Na heva kho me vedan&#257; att&#257;, no'pi appaṭisa&#7747;vedano me att&#257;, att&#257; me vedayati vedan&#257;dhammo hi me att&#257;'ti iti v&#257; hi &#257;nanda, att&#257;na&#7747; samanupassam&#257;no samanupassati.</p>

					<p class="f4">[BJT Page 100]</p>

					<p class="f4">34. Tatr&#257;nanda, yo so evam&#257;ha: 'vedan&#257;, me att&#257;'ti, so evamassa vacanīyo: 'tisso kho im&#257; &#257;vuso vedan&#257;: sukh&#257; vedan&#257; dukkh&#257; vedan&#257; adukkhamasukh&#257; vedan&#257;. Im&#257;sa&#7747; kho tva&#7747; tissanna&#7747; vedan&#257;na&#7747; katama&#7747; attato samanupassasī ti'. Yasmi&#7747; &#257;nanda, samaye sukha&#7747; vedana&#7747; vedeti, neva tasmi&#7747; samaye dukkha&#7747; vedana&#7747; vedeti, na adukkhamasukha&#7747; vedana&#7747; vedeti, sukha&#7747; yeva tasmi&#7747; samaye vedana&#7747; vedeti. Yasmi&#7747; &#257;nanda, samaye dukkha&#7747; vedana&#7747; vedeti, neva tasmi&#7747; samaye sukha&#7747; vedana&#7747; vedeti, na adukkhamasukha&#7747; vedana&#7747; vedeti, dukkha&#7747; yeva tasmi&#7747; samaye vedana&#7747; vedeti. Yasmi&#7747; &#257;nanda, samaye adukkhamasukha&#7747; vedana&#7747; vedeti, neva tasmi&#7747; samaye sukha&#7747; vedana&#7747; vedeti, na dukkha&#7747; vedana&#7747; vedeti, adukkhamasukha&#7747; yeva tasmi&#7747; samaye vedana&#7747; vedeti.</p>

					<p class="f4">35. "Sukh&#257; pi kho &#257;nanda, vedan&#257; anicc&#257; sa&#7749;khat&#257; paṭiccasamuppann&#257; khayadhamm&#257; vayadhamm&#257; vir&#257;gadhamm&#257; nirodhadhamm&#257;. Dukkh&#257;pi kho &#257;nanda vedan&#257; anicc&#257; sa&#7749;khat&#257; paṭiccasamuppann&#257; khayadhamm&#257; <a id="pg067"><span class="f2 g"><b>[page 067]</b></span></a> vayadhamm&#257; vir&#257;gadhamm&#257; nirodhadhamm&#257;. Adukkhamasukh&#257; pi kho &#257;nanda vedan&#257; anicc&#257; sa&#7749;khat&#257; paṭiccasamuppann&#257; khayadhamm&#257; vayadhamm&#257; vir&#257;gadhamm&#257;. Tassa sukha&#7747; vedana&#7747; vedayam&#257;nassa1 'eso me att&#257;'ti hoti. Tass&#257; yeva sukh&#257;ya vedan&#257;ya nirodh&#257; 'vyaggo me att&#257;'ti hoti. Dukkha&#7747; vedana&#7747; vedayam&#257;nassa 'eso me att&#257;'ti hoti. Tass&#257; yeva dukkh&#257;ya vedan&#257;ya nirodh&#257; 'vyaggo me att&#257;'ti hoti. Adukkhamasukha&#7747; vedana&#7747; vedayam&#257;nassa 'eso me att&#257;'ti hoti. Tass&#257; yeva adukkhamasukh&#257;ya vedan&#257;ya nirodh&#257; 'vyaggo me att&#257;'ti hoti. Iti so diṭṭheva dhamme anicca&#7747; sukha&#7747; dukkha&#7747; voki&#7751;&#7751;a&#7747;2 upp&#257;davayadhamma&#7747; att&#257;na&#7747; samanupassam&#257;no samanupassati. Yo so evam&#257;ha 'vedan&#257; me att&#257;'ti. Tasm&#257;tih&#257;nanda, etenapeta&#7747; nakkhamati 'vedan&#257; me att&#257;'ti samanupassitu&#7747;.</p>

					<p class="f4">36. "Tatr&#257;nanda, yo so evam&#257;ha 'naheva kho me vedan&#257; att&#257;, appaṭisa&#7747;vedano me att&#257;'ti, so evamassa vacanīyo 'yattha pan&#257;vuso sabbaso vedayita&#7747; natthi, api nu kho tattha ayamahamasmī'ti 3 siy&#257;?"Ti.</p>

					<p class="f4">"No heta&#7747; bhante. "</p>

					<p class="f4">"Tasm&#257;tih&#257;nanda, etenapeta&#7747; nakkhamati 'naheva kho me vedan&#257; att&#257;, appaṭisa&#7747;vedano me att&#257;'ti samanupassitu&#7747;.</p>

					<p class="f4">1. Vediyam&#257;nassa - katthaci. 2. Aniccasukhadukkhavoki&#7751;&#7751;a&#7747; - katthaci 3. Ahamasmīti, sīmu.</p>

					<p>[BJT Page 102]</p>

					<p class="f4">37. Tatr&#257;nanda, yo so evam&#257;ha 'naheva kho me vedan&#257; att&#257;, no'pi appaṭisa&#7747;vedano me att&#257;, att&#257; me vedeti, vedan&#257;dhammo hi me att&#257;'ti, so evamassa vacanīyo: 'vedan&#257; ca hi &#257;vuso sabbena sabba&#7747; sabbath&#257; sabba&#7747; aparises&#257; nirujjheyyu&#7747;, sabbaso vedan&#257;ya asati vedan&#257;nirodh&#257; api nu kho tattha ayamahamasmiti siy&#257;?"Ti.</p>

					<p class="f4">"No heta&#7747; bhante."</p>

					<p class="f4">"Tasm&#257;tih&#257;nanda, etenapeta&#7747; nakkhamati ' naheva <a id="pg068"><span class="f2 g"><b>[page 068]</b></span></a> kho me vedan&#257; att&#257;, no pi appaṭisa&#7747;vedano me att&#257;, att&#257; me vedayati, vedan&#257;dhammo hi me att&#257;'ti samanupassitu&#7747;."</p>

					<p class="f4">38. "Yato kho pan&#257;nanda, bhikkhu neva vedana&#7747; att&#257;na&#7747; samanupassati, no pi appaṭisa&#7747;vedana&#7747; att&#257;na&#7747; samanupassati, no pi 'att&#257; me vedayati vedan&#257;dhammo hi me att&#257;'ti samanupassati, so eva&#7747; asamanupassanto na ca ki&#241;ci loke up&#257;diyati, anup&#257;diya&#7747; na paritassati, aparitassa&#7747; paccatta&#7747; yeva parinibb&#257;yissati. Khī&#7751;&#257; j&#257;ti, vusita&#7747; brahmacariya&#7747;, kata&#7747; kara&#7751;īya&#7747;, n&#257;para&#7747; itthatt&#257;y&#257;'ti paj&#257;n&#257;ti.</p>

					<p class="f4">39. "Eva&#7747; vimuttacitta&#7747; kho &#257;nanda, bhikkhu&#7747; yo eva&#7747; vadeyya" hoti tath&#257;gato parammara&#7751;&#257; iti'ssa diṭṭhi"ti tadakalla&#7747;. "Na hoti tath&#257;gato parammara&#7751;&#257; iti'ssa diṭṭhiti tadakalla&#7747;. "Hoti ca na ca hoti tath&#257;gato parammara&#7751;&#257; iti'ssa diṭṭhi"ti tadakalla&#7747;. "Neva hoti, na na hoti tath&#257;gato parammara&#7751;&#257; iti'ssa diṭṭhi"ti tadakalla&#7747;. Ta&#7747; kissa hetu: y&#257;vat&#257; &#257;nanda adhivacana&#7747;, y&#257;vata&#7747; adhivacanapatho, y&#257;vat&#257; nirutti, y&#257;vat&#257; niruttipatho, y&#257;vat&#257; pa&#241;&#241;atti, y&#257;vat&#257; pa&#241;&#241;attipatho, y&#257;vat&#257; pa&#241;&#241;&#257;, y&#257;vat&#257; pa&#241;&#241;&#257;vacara&#7747; y&#257;vat&#257; vaṭṭa&#7747; vaṭṭati, 1 tadabhi&#241;&#241;&#257; vimutto bhikkhu "tadabhi&#241;&#241;&#257; vimutto bhikkhu 2 na j&#257;n&#257;ti na passati iti'ssa diṭṭhi"ti tadakalla&#7747;.</p>

					<p class="f4">40. "Satta kho im&#257; &#257;nanda, vi&#241;&#241;&#257;&#7751;aṭṭhitiyo, dve &#257;yatan&#257;ni, katam&#257; satta:</p>

					<p class="f4">Sant&#257;nanda satt&#257; n&#257;n&#257;ttak&#257;y&#257; <a id="pg069"><span class="f2 g"><b>[page 069]</b></span></a> n&#257;nattasa&#241;&#241;ino seyyath&#257;pi manuss&#257; ekacce ca dev&#257; ekacce ca vinip&#257;tik&#257;. Aya&#7747; paṭham&#257; vi&#241;&#241;&#257;&#7751;aṭṭhiti.</p>

					<p class="f4">1. Y&#257;can&#257; vaṭṭa&#7747; y&#257;can&#257; vaṭṭati - machasa&#7747;. 2. Vimutta&#7747; bhikkhu&#7747; - machasa&#7747;.</p>

					<p>[BJT Page 104]</p>

					<p class="f4">"Sant&#257;nanda, satt&#257; n&#257;nattak&#257;y&#257; ekattasa&#241;&#241;ino seyyath&#257;pi dev&#257; brahmak&#257;yik&#257; paṭham&#257;bhinibbatt&#257;. Aya&#7747; dutiy&#257; vi&#241;&#241;&#257;&#7751;aṭṭhiti.</p>

					<p class="f4">Sant&#257;nanda, satt&#257; ekattak&#257;y&#257; n&#257;nattasa&#241;&#241;ino seyyath&#257;pi dev&#257; subhaki&#7751;h&#257;. Aya&#7747; catutth&#257;1 vi&#241;&#241;&#257;&#7751;aṭṭhiti.</p>

					<p class="f4">"Sant&#257;nanda, satt&#257; sabbaso r&#363;pasa&#241;&#241;&#257;na&#7747; samatikkam&#257; paṭighasa&#241;&#241;&#257;na&#7747; attha&#7749;gam&#257; n&#257;nattasa&#241;&#241;&#257;na&#7747; amanasik&#257;r&#257; 'ananto &#257;k&#257;so'ti &#257;k&#257;s&#257;na&#241;c&#257;yatan&#363;pag&#257;. Aya&#7747; pa&#241;cam&#257;2 vi&#241;&#241;&#257;&#7751;aṭṭhiti.</p>

					<p class="f4">"Satt&#257;nanda, satt&#257; sabbaso &#257;k&#257;s&#257;na&#241;c&#257;yatana&#7747; samatikkamma 'ananta&#7747; vi&#241;&#241;&#257;&#7751;a'nti vi&#241;&#241;&#257;&#7751;a&#241;c&#257;yatan&#363;pag&#257;. Aya&#7747; chaṭṭh&#257;3 vi&#241;&#241;&#257;&#7751;aṭṭhiti.</p>

					<p class="f4">"Satt&#257;nanda, satt&#257; sabbaso vi&#241;&#241;&#257;&#7751;a&#241;c&#257;yatana&#7747; samatikkamma 'natthi ki&#241;cī'ti &#257;ki&#241;ca&#241;&#241;&#257;yatan&#363;pag&#257;. Aya&#7747; sattam&#257;4 vi&#241;&#241;&#257;&#7751;aṭṭhiti.</p>

					<p class="f4">Asa&#241;&#241;asatt&#257;yatana&#7747;, nevasa&#241;&#241;&#257;n&#257;sa&#241;&#241;&#257;yatanameva dutiya&#7747;.</p>

					<p class="f4">41. Tatr&#257;nanda, y&#257;ya&#7747; paṭham&#257; vi&#241;&#241;&#257;&#7751;aṭṭhiti n&#257;nattak&#257;y&#257; n&#257;nattasa&#241;&#241;ino seyyath&#257;pi manuss&#257; ekacce ca dev&#257; ekacce ca vinip&#257;tik&#257;, yo nu kho &#257;nanda, ta&#241;ca paj&#257;n&#257;ti, tass&#257; ca samudaya&#7747; paj&#257;n&#257;ti, tass&#257; ca attha&#7749;gama&#7747; paj&#257;n&#257;ti, tass&#257; ca ass&#257;da&#7747; paj&#257;n&#257;ti, tass&#257; ca &#257;dīnava&#7747; paj&#257;n&#257;ti, tass&#257; ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?"</p>

					<p class="f4"><a id="pg070"><span class="f2 g"><b>[page 070]</b></span></a> "no heta&#7747; bhante. "</p>

					<p class="f4">"Tatr&#257;nanda, y&#257;ya&#7747; dutiy&#257; vi&#241;&#241;&#257;&#7751;aṭṭhiti n&#257;nattak&#257;y&#257; ekattasa&#241;&#241;ino seyyath&#257;pi dev&#257; brahmak&#257;yik&#257; paṭham&#257;bhinibbatt&#257;, yo nu kho &#257;nanda, ta&#241;ca paj&#257;n&#257;ti, tass&#257; ca samudaya&#7747; paj&#257;n&#257;ti, tass&#257; ca attha&#7749;gama&#7747; paj&#257;n&#257;ti, tass&#257; ca ass&#257;da&#7747; paj&#257;n&#257;ti, tass&#257; ca &#257;dīnava&#7747; paj&#257;n&#257;ti, tass&#257; ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?"</p>

					<p class="f4">"Tatr&#257;nanda, y&#257;ya&#7747; tatiy&#257; vi&#241;&#241;&#257;&#7751;aṭṭhiti ekattak&#257;y&#257; n&#257;nattasa&#241;&#241;ino seyyath&#257;pi dev&#257; &#257;bhassar&#257;, yo nu kho &#257;nanda, ta&#241;ca paj&#257;n&#257;ti, tass&#257; ca samudaya&#7747; paj&#257;n&#257;ti, tass&#257; ca attha&#7749;gama&#7747; paj&#257;n&#257;ti, tass&#257; ca ass&#257;da&#7747; paj&#257;n&#257;ti, tass&#257; ca &#257;dīnava&#7747; paj&#257;n&#257;ti, tass&#257; ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?"<br />
					"Tatr&#257;nanda, y&#257;ya&#7747; catutth&#257; vi&#241;&#241;&#257;&#7751;aṭṭhiti ekattak&#257;y&#257; ekattasa&#241;&#241;ino seyyath&#257;pi dev&#257; subhaki&#7751;&#7751;&#257;, yo nu kho &#257;nanda, ta&#241;ca paj&#257;n&#257;ti, tass&#257; ca samudaya&#7747; paj&#257;n&#257;ti, tass&#257; ca attha&#7749;gama&#7747; paj&#257;n&#257;ti, tass&#257; ca ass&#257;da&#7747; paj&#257;n&#257;ti, tass&#257; ca &#257;dīnava&#7747; paj&#257;n&#257;ti, tass&#257; ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?" "Tatr&#257;nanda, y&#257;ya&#7747; pa&#241;cam&#257; vi&#241;&#241;&#257;&#7751;aṭṭhiti sabbaso r&#363;pasa&#241;&#241;&#257;na&#7747; samatikkam&#257; paṭighasa&#241;&#241;&#257;na&#7747; attha&#7749;gam&#257; n&#257;nattasa&#241;&#241;&#257;na&#7747; amanasik&#257;r&#257; 'ananto &#257;k&#257;so'ti &#257;k&#257;s&#257;na&#241;c&#257;yatan&#363;pag&#257;. Yo nu kho &#257;nanda, ta&#241;ca paj&#257;n&#257;ti, tass&#257; ca samudaya&#7747; paj&#257;n&#257;ti, tass&#257; ca attha&#7749;gama&#7747; paj&#257;n&#257;ti, tass&#257; ca ass&#257;da&#7747; paj&#257;n&#257;ti, tass&#257; ca &#257;dīnava&#7747; paj&#257;n&#257;ti, tass&#257; ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?"<br />
					"Tatr&#257;nanda, y&#257;ya&#7747; chaṭṭh&#257; vi&#241;&#241;&#257;&#7751;aṭṭhiti sabbaso &#257;k&#257;s&#257;na&#241;c&#257;yatana&#7747; samatikkamma ananta&#7747; vi&#241;&#241;&#257;&#7751;a'nti vi&#241;&#241;&#257;&#7751;a&#241;c&#257;yatan&#363;pag&#257;, yo nu kho &#257;nanda, ta&#241;ca paj&#257;n&#257;ti, tass&#257; ca samudaya&#7747; paj&#257;n&#257;ti, tass&#257; ca attha&#7749;gama&#7747; paj&#257;n&#257;ti, tass&#257; ca ass&#257;da&#7747; paj&#257;n&#257;ti, tass&#257; ca &#257;dīnava&#7747; paj&#257;n&#257;ti, tass&#257; ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?"</p>

					<p class="f4">"Tatr&#257;nanda, y&#257;ya&#7747; sattam&#257; vi&#241;&#241;&#257;&#7751;aṭṭhiti sabbaso vi&#241;&#241;&#257;&#7751;a&#241;c&#257;yatana&#7747; samatikkamma 'natthi ki&#241;ci'ti &#257;ki&#241;ca&#241;&#241;&#257;yatan&#363;pag&#257;, yo nu kho &#257;nanda, ta&#241;ca paj&#257;n&#257;ti, tass&#257; ca samudaya&#7747; paj&#257;n&#257;ti, tass&#257; ca attha&#7749;gama&#7747; paj&#257;n&#257;ti, tass&#257; ca ass&#257;da&#7747; paj&#257;n&#257;ti, tass&#257; ca &#257;dīnava&#7747; paj&#257;n&#257;ti, tass&#257; ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?"</p>

					<p class="f4">"No heta&#7747; bhante. "</p>

					<p class="f4">1. Catutthi - sīmu, machasa&#7747;, sy&#257;, [PTS. 2.] Pa&#241;camī - sīmu, machasa&#7747;, sy&#257;. [PTS]<br />
					3. Chaṭṭhī, sīmu - machasa&#7747;, sy&#257;, [PTS. 4.] Sattamī - sīmu, machasa&#7747;, sy&#257;, [PTS]</p>

					<p>[BJT Page 106]</p>

					<p class="f4">"Tatr&#257;nanda, yadida&#7747; asa&#241;&#241;asatt&#257;yatana&#7747;, yo nu kho &#257;nanda, ta&#241;ca paj&#257;n&#257;ti, tassa ca samudaya&#7747; paj&#257;n&#257;ti, tassa ca attha&#7749;gama&#7747; paj&#257;n&#257;ti, tassa ca ass&#257;da&#7747; paj&#257;n&#257;ti, tassa ca &#257;dīnava&#7747; paj&#257;n&#257;ti, tassa ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?"</p>

					<p class="f4">"No heta&#7747; bhante. "</p>

					<p class="f4">"Tatr&#257;nanda, yadida&#7747; nevasa&#241;&#241;&#257;n&#257;sa&#241;&#241;&#257;yatana&#7747;, yo nu kho &#257;nanda, ta&#241;ca paj&#257;n&#257;ti, tassa ca samudaya&#7747; paj&#257;n&#257;ti, tassa ca attha&#7749;gama&#7747; paj&#257;n&#257;ti, tassa ca ass&#257;da&#7747; paj&#257;n&#257;ti, tassa ca &#257;dīnava&#7747; paj&#257;n&#257;ti. Tassa ca nissara&#7751;a&#7747; paj&#257;n&#257;ti, kalla&#7747; nu tena tadabhinanditunti?"</p>

					<p class="f4">"No heta&#7747; bhante. "</p>

					<p class="f4">"Yato kho &#257;nanda, bhikkhu im&#257;sa&#241;ca sattanna&#7747; vi&#241;&#241;&#257;&#7751;aṭṭhitina&#7747;, imesa&#241;ca dvinna&#7747; &#257;yatan&#257;na&#7747; samudaya&#241;ca attha&#7749;gama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; viditv&#257; anup&#257;d&#257; vimutto hoti. Aya&#7747; vuccat&#257;nanda, bhikkhu pa&#241;&#241;&#257;vimutto.</p>

					<p class="f4">42. "Aṭṭha kho ime &#257;nanda vimokkh&#257;. Katame aṭṭha:</p>

					<p class="f4">R&#363;pī r&#363;p&#257;ni passati. Aya&#7747; paṭhamo vimokkho.</p>

					<p class="f4">Ajjhatta&#7747; ar&#363;pasa&#241;&#241;ībahiddh&#257; r&#363;p&#257;ni passati. Aya&#7747; dutiyo vimokkho.</p>

					<p class="f4"><a id="pg071"><span class="f2 g"><b>[page 071]</b></span></a> subhanteva adhimutto hoti. Aya&#7747; tatiyo vimokkho.</p>

					<p class="f4">Sabbaso r&#363;pasa&#241;&#241;&#257;na&#7747; samatikkam&#257; paṭighasa&#241;&#241;&#257;na&#7747; attha&#7749;gam&#257; n&#257;nattasa&#241;&#241;&#257;na&#7747; amanasik&#257;r&#257; 'ananto &#257;k&#257;so'ti &#257;k&#257;s&#257;na&#241;c&#257;yatana&#7747; upasampajja viharati. Aya&#7747; catuttho vimokkho.</p>

					<p class="f4">Sabbaso &#257;k&#257;s&#257;na&#241;c&#257;yatana&#7747; samatikkamma 'ananta&#7747; vi&#241;&#241;&#257;&#7751;a'nti vi&#241;&#241;&#257;&#7751;a&#241;c&#257;yatana&#7747; upasampajja viharati. Aya&#7747; pa&#241;camo vimokkho.</p>

					<p class="f4">Sabbaso vi&#241;&#241;&#257;&#7751;a&#241;c&#257;yatana&#7747; samatikkamma 'natthi ki&#241;cī'ti &#257;ki&#241;ca&#241;&#241;&#257;yatana&#7747; upasampajja viharati. Aya&#7747; chaṭṭho vimokkho,</p>

					<p class="f4">Sabbaso &#257;ki&#241;ca&#241;&#241;&#257;yatana&#7747; samatikkamma nevasa&#241;&#241;&#257;n&#257;sa&#241;&#241;&#257;yatana&#7747; upasampajja viharati. Aya&#7747; sattamo vimokkho.</p>

					<p class="f4">Sabbaso nevasa&#241;&#241;&#257;n&#257;sa&#241;&#241;&#257;yatana&#7747; samatikkamma sa&#241;&#241;&#257;vedayitanirodha&#7747; upasampajja viharati. Aya&#7747; aṭṭhamo vimokkho.</p>

					<p class="f4">Ime kho &#257;nanda, aṭṭha vimokkh&#257;.</p>

					<p>[BJT Page 108]</p>

					<p class="f4">"Yato kho &#257;nanda, bhikkhu ime aṭṭha vimokkhe anulomampi sam&#257;pajjati, paṭilomampi sam&#257;pajjati, anulomapaṭilomampi sam&#257;pajjati, yatthicchaka&#7747; yadicchaka&#7747; y&#257;vadicchaka&#7747; sam&#257;pajjati pi vuṭṭh&#257;ti pi, &#257;sav&#257;na&#241;ca khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati, aya&#7747; vuccat&#257;nanda, bhikkhu ubhatobh&#257;gavimutto. Im&#257;ya ca &#257;nanda ubhatobh&#257;gavimuttiy&#257; a&#241;&#241;&#257; ubhatobh&#257;gavimutti uttarītar&#257; v&#257; pa&#7751;ītatar&#257; v&#257; natthi"ti.</p>

					<p class="f4">Idamavoca bhagav&#257; attamano &#257;yasm&#257; &#257;nando bhagavato bh&#257;sita&#7747; abhinandīti.</p>

					<p class="f4">Mah&#257;nid&#257;nasutta&#7747; niṭṭhita&#7747; dutiya&#7747;.</p>

					<p>[BJT Page 110]</p>

					<p class="f4">3
					<a id="pg072"><span class="f2 g"><b>[page 072]</b></span></a> mah&#257;parinibb&#257;nasutta&#7747;</p>

					<p class="f4">Eva&#7747; me suta&#7747;: eka&#7747; sama&#7747; bhagav&#257; r&#257;jagahe viharati gijjhak&#363;ṭe pabbate. Tena kho pana samayena r&#257;j&#257; m&#257;gadho aj&#257;tasattu vedehīputto vajjī abhiy&#257;tuk&#257;mo hoti. So evam&#257;ha: 'aha&#7747; hi ime vajjī eva&#7747;mahiddhike eva&#7747;mah&#257;nubh&#257;ve ucchecch&#257;mi, 1 vin&#257;sess&#257;mi vajjī, anayabyasana&#7747; &#257;p&#257;dess&#257;mi vajjī'ti.</p>

					<p class="f4">2. Atha kho r&#257;j&#257; m&#257;gadho aj&#257;tasattu vedehiputto vassak&#257;ra&#7747; br&#257;hma&#7751;a&#7747; magadhamah&#257;matta&#7747; &#257;mantesi:</p>

					<p class="f4">"Ehi tva&#7747; br&#257;hma&#7751;a, yena bhagav&#257; tenupasa&#7749;kama. Upasa&#7749;kamitv&#257; mama vacanena bhagavato p&#257;de siras&#257; vand&#257;hi. App&#257;b&#257;dha&#7747; app&#257;ta&#7749;ka&#7747; lahuṭṭh&#257;na&#7747; bala&#7747; ph&#257;suvih&#257;ra&#7747; puccha: 'r&#257;j&#257; bhante, m&#257;gadho aj&#257;tasattu vedehiputto bhagavato p&#257;de siras&#257; vandati. App&#257;b&#257;dha&#7747; app&#257;ta&#7749;ka&#7747; lahuṭṭh&#257;na&#7747; bala&#7747; ph&#257;suvih&#257;ra&#7747; pucchatī'ti.</p>

					<p class="f4">Eva&#7747; ca vadehi: 'r&#257;j&#257; bhante, m&#257;gadho aj&#257;tasattu vedehiputto vajjī abhiy&#257;tuk&#257;mo hoti. So evam&#257;ha: aha&#7747; hi ime vajjī eva&#7747;mahiddhike eva&#7747;mah&#257;nubh&#257;ve ucchecch&#257;mi, vin&#257;sess&#257;mī vajjī, <a id="pg073"><span class="f2 g"><b>[page 073]</b></span></a> anayabyasana&#7747; &#257;p&#257;dess&#257;mī vajjī'ti. Yath&#257; ca te bhagav&#257; by&#257;karoti, ta&#7747; s&#257;dhuna&#7747; uggahetv&#257; mama &#257;roceyy&#257;si. Na hi tath&#257;gat&#257; vitatha&#7747; bha&#7751;antī"ti.</p>

					<p class="f4">3. 'Eva&#7747; ho'ti kho vassak&#257;ro br&#257;hma&#7751;o magadhamah&#257;matto ra&#241;&#241;o m&#257;gadhassa aj&#257;tasattussa vedehiputtassa paṭissutv&#257;, bhadd&#257;ni bhadd&#257;ni y&#257;n&#257;ni yoj&#257;petv&#257;, 2 bhadda&#7747; y&#257;na&#7747; abhir&#363;hitv&#257;, bhaddehi bhaddehi y&#257;nehi r&#257;jagahamh&#257; niyy&#257;si. Yena gijjhak&#363;ṭo pabbato tena p&#257;y&#257;si. Y&#257;vatik&#257; y&#257;nassa bh&#363;mi y&#257;nena gantv&#257; y&#257;n&#257; paccorohitv&#257; pattiko'va yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi. Sammodanīya&#7747; katha&#7747; s&#257;r&#257;nīya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho vassak&#257;ro br&#257;hma&#7751;o magadhamah&#257;matto bhagavanta&#7747; etadavoca:</p>

					<p class="f4">1. Ucchejj&#257;mi - aṭṭhakath&#257;, sy&#257;, [PTS. 2.] Yojetv&#257; - ma cha sa&#7747;,</p>

					<p>[BJT Page 112]</p>

					<p class="f4">"R&#257;j&#257; bho gotama, m&#257;gadho aj&#257;tasattu vedehiputto bhoto gotamassa p&#257;de siras&#257; vandati. App&#257;b&#257;dha&#7747; app&#257;ta&#7749;ka&#7747; lahuṭṭh&#257;na&#7747; bala&#7747; ph&#257;suvih&#257;ra&#7747; pucchati. R&#257;j&#257; bho gotama, m&#257;gadho aj&#257;tasattu vedehiputto vajjī abhiy&#257;tuk&#257;mo. So evam&#257;ha: aha&#7747; hi ime vajjī eva&#7747;mahiddhike eva&#7747;mah&#257;nubh&#257;ve ucchecch&#257;mi, vin&#257;sess&#257;mi vajjī anayabyasana&#7747; &#257;p&#257;dess&#257;mi vajjī"ti.</p>

					<p class="f4">(Vajjīna&#7747; satta aparih&#257;niy&#257; dhamm&#257;:)</p>

					<p class="f4">4. Tena kho pana samayena &#257;yasm&#257; &#257;nando bhagavato piṭṭhito ṭhito hoti. Bhagavanta&#7747; vījayam&#257;no1. Atha kho bhagav&#257; &#257;yasmanta&#7747; &#257;nanda&#7747; &#257;mantesi:<br />
					"Kinti te &#257;nanda, suta&#7747;: vajjī abhi&#7751;hasannip&#257;t&#257; sannip&#257;tabahul&#257;ti?</p>

					<p class="f4">"Sutammeta&#7747; bhante, vajjī abhi&#7751;hasannip&#257;t&#257; sannip&#257;tabahul&#257;"ti.</p>

					<p class="f4">"Y&#257;vakīva&#241;ca &#257;nanda, vajjī abhi&#7751;hasannip&#257;t&#257; sannip&#257;tabahul&#257; bhavissanti vuddhiyeva 2 &#257;nanda, vajjīna&#7747; p&#257;ṭika&#7749;kh&#257; no parih&#257;ni."(1)</p>

					<p class="f4">"Kinti te &#257;nanda, <a id="pg074"><span class="f2 g"><b>[page 074]</b></span></a> suta&#7747;: vajjī samagg&#257; sannip&#257;tanti, samagg&#257; vuṭṭhahanti, samagg&#257; vajjīkaraka&#7751;īy&#257;ni karontīti?"<br />
					"Sutammeta&#7747; bhante,vajjī samagg&#257; sannipatanti,samagg&#257; vuṭṭhahanti,samagg&#257; vajjīkara&#7751;īy&#257;ni karontī"ti.<br />
					"Y&#257;vakīva&#241;ca &#257;nanda, vajjī samagg&#257; sannipatissanti, samagg&#257; vuṭṭhahissanti, samagg&#257; vajjikara&#7751;īy&#257;ni karissanti, vuddhiyeva &#257;nanda vajjīna&#7747; p&#257;ṭika&#7749;kh&#257;, no parih&#257;ni. " (2)</p>

					<p class="f4">"Kinti te &#257;nanda suta&#7747;: vajjī apa&#241;&#241;atta&#7747; na pa&#241;&#241;apenti, pa&#241;&#241;atta&#7747; na samucchindanti, yath&#257;pa&#241;&#241;atte por&#257;&#7751;e vajjidhamme sam&#257;d&#257;ya vattantīti?"</p>

					<p class="f4">"Sutammeta&#7747; bhante, vajjī apa&#241;&#241;atta&#7747; na pa&#241;&#241;apenti, pa&#241;&#241;atta&#7747; na samucchindanti, yath&#257;pa&#241;&#241;atte por&#257;&#7751;e vajjidhamme sam&#257;d&#257;ya vattanti"ti.<br />
					1. Vijīyam&#257;no, sy&#257;. 2. Vu&#7693;&#7693;hiyepha - sy&#257;. Vijayam&#257;no - ma cha sa&#7747;.</p>

					<p>[BJT Page 114]</p>

					<p class="f4">"Y&#257;vakīva&#241;ca &#257;nanda vajjī apa&#241;&#241;atta&#7747; na pa&#241;&#241;apessanti, pa&#241;&#241;atta&#7747; na samucchindissanti, yath&#257;pa&#241;&#241;atte por&#257;&#7751;e vajjidhamme sam&#257;d&#257;ya vattissanti, vuddhiyeva &#257;nanda vajjīna&#7747; p&#257;ṭika&#7749;kh&#257;, no parih&#257;ni. (3)</p>

					<p class="f4">Kinti te &#257;nanda suta&#7747;: vajjī ye te vajjīna&#7747; vajjimahallak&#257;, te sakkaronti garukaronti1 m&#257;nenti p&#363;jenti, tesa&#241;ca sotabba&#7747; ma&#241;&#241;antīti?"</p>

					<p class="f4">"Sutammeta&#7747; bhante, vajjī ye te vajjīna&#7747; vajjimahallak&#257;, te sakkaronti garukaronti m&#257;nenti p&#363;jenti, tesa&#241;ca sotabba&#7747; ma&#241;&#241;antī"ti.</p>

					<p class="f4">"Y&#257;vakīva&#241;ca &#257;nanda vajji ye te vajjīna&#7747; vajjimahallak&#257;, te sakkarissanti garukarissanti m&#257;nessanti p&#363;jessanti, tesa&#241;ca sotabba&#7747; ma&#241;&#241;issanti, vuddhiyeva &#257;nanda vajjīna&#7747; p&#257;ṭika&#7749;kh&#257;, no parih&#257;ni. " (4)</p>

					<p class="f4">"Kinti te &#257;nanda suta&#7747;: vajjī y&#257; t&#257; kulitthiyo kulakum&#257;riyo t&#257; na okkassa pasayha v&#257;sentī?"Ti.</p>

					<p class="f4">"Sutammeta&#7747; bhante, vajjī y&#257; t&#257; kulitthiyo kulakum&#257;riyo, t&#257; na okkassa pasayha v&#257;senti" ti.</p>

					<p class="f4">"Y&#257;vakīva&#241;ca &#257;nanda vajjī y&#257; t&#257; kulitthiyo kulakum&#257;riyo, t&#257; na okkassa pasayha v&#257;sessanti, vuddhiyeva &#257;nanda vajjīna&#7747; p&#257;ṭika&#7749;kh&#257;, no parih&#257;ni. " (5)</p>

					<p class="f4">"Kinti te &#257;nanda suta&#7747;: vajjī y&#257;ni t&#257;ni vajjīna&#7747; vajjicetiy&#257;ni abbhantar&#257;ni ceva b&#257;hir&#257;ni ca, t&#257;ni sakkaronti garukaronti m&#257;nenti p&#363;jenti, tesa&#241;ca dinnapubba&#7747; katapubba&#7747; dhammika&#7747; bali&#7747; no parih&#257;pentīti?. "</p>

					<p class="f4"><a id="pg075"><span class="f2 g"><b>[page 075]</b></span></a> "sutammeta&#7747; bhante, vajjī y&#257;ni t&#257;ni vajjīna&#7747; vajjicetiy&#257;ni abbhantar&#257;ni ceva b&#257;hir&#257;ni ca, t&#257;ni sakkaronti garukaronti m&#257;nenti p&#363;jenti, tesa&#241;ca dinnapubba&#7747; katapubba&#7747; dhammika&#7747; bali&#7747; no parih&#257;penti"ti.</p>

					<p class="f4">1. Garu&#7747; karonti, - ma cha sa&#7747;.</p>

					<p>[BJT Page 116]</p>

					<p class="f4">"Y&#257;vakīva&#241;ca &#257;nanda vajjī y&#257;ni t&#257;ni vajjīna&#7747; vajjicetiy&#257;ni abbhantar&#257;ni ceva b&#257;hir&#257;nica, t&#257;ni sakkarissanti garukarussanti m&#257;nessanti p&#363;jessanti, tesa&#241;ca dinnapubba&#7747; katapubba&#7747; dhammika&#7747; bali&#7747; no parih&#257;pessanti, vuddhiyeva &#257;nanda vajjīna&#7747; p&#257;ṭika&#7749;kh&#257;, no parih&#257;ni. " (6)</p>

					<p class="f4">"Kinti te &#257;nanda suta&#7747;: vajjīna&#7747; arahantesu dhammik&#257; rakkh&#257;vara&#7751;agutti susa&#7747;vihit&#257;: kinni an&#257;gat&#257; ca arahanto vijita&#7747; &#257;gaccheyyu&#7747;, &#257;gat&#257; ca arahanto vijite ph&#257;su&#7747;1 vihareyyunti?"<br />
					"Sutammeta&#7747; bhante vajjīna&#7747; arahantesu dhammik&#257; rakkh&#257;vara&#7751;agutti susa&#7747;vihit&#257;: kinti an&#257;gat&#257; ca arahanto vijita&#7747; &#257;gaccheyyu&#7747;, &#257;gat&#257; ca arahanto vijite ph&#257;su&#7747; vihareyyunti. "</p>

					<p class="f4">"Y&#257;vakīva&#241;ca &#257;nanda vajjīna&#7747; arahantesu dhammik&#257; rakkh&#257;vara&#7751;atutti susa&#7747;vihit&#257; bhavissanti: kinti an&#257;gat&#257; ca arahanto vijita&#7747; &#257;gaccheyyu&#7747;, &#257;gat&#257; ca arahanto vijite ph&#257;su&#7747; vihareyyunti, vuddhiyeva &#257;nanda vajjīna&#7747; p&#257;ṭika&#7749;kh&#257;, no parih&#257;nī'ti. " (7)</p>

					<p class="f4">5. Atha kho bhagav&#257; vassak&#257;ra&#7747; br&#257;hma&#7751;a&#7747; magadhamah&#257;matta&#7747; &#257;mantesi: "ekamid&#257;ha&#7747; br&#257;hma&#7751;a samaya&#7747; ves&#257;liya&#7747; vihar&#257;mi s&#257;randade cetiye. Tatr&#257;ha&#7747; vajjīna&#7747; ime satta aparih&#257;niye dhamme desesi&#7747;. Y&#257;vakīva&#241;ca br&#257;hma&#7751;a ime satta aparih&#257;niy&#257; dhamm&#257; vajjīsu ṭhassanti, imesu ca sattasu aparih&#257;niyesu dhammesu vajjī sandississanti, vuddhiyeva br&#257;hma&#7751;a vajjīna&#7747; p&#257;ṭika&#7749;kh&#257;, no parih&#257;nī"ti.</p>

					<p class="f4">(Iti vajjīna&#7747; satta aparih&#257;niy&#257; dhamm&#257;. )</p>

					<p class="f4">6. Eva&#7747; vutte vassak&#257;ro br&#257;hma&#7751;o magadhamah&#257;matto bhagavanta&#7747; etadavoca: ekameken&#257;pi bho gotama aparih&#257;niyena dhammena samann&#257;gat&#257;na&#7747; vajjīna&#7747; vuddhiyeva p&#257;ṭika&#7749;kh&#257; no <a id="pg076"><span class="f2 g"><b>[page 076]</b></span></a> parih&#257;ni, ko pana v&#257;do sattahi aparih&#257;niyehi dhammehi, akara&#7751;īy&#257;'ca, bho gotama vajjī ra&#241;&#241;&#257; m&#257;gadhena aj&#257;tasattun&#257; vedehiputtena yadida&#7747; yuddhassa, a&#241;&#241;atra upal&#257;pan&#257;ya a&#241;&#241;atra mithubhed&#257;2.</p>

					<p class="f4">"Bhanda ca'd&#257;ni maya&#7747; bho gotama gacch&#257;ma, bahukicc&#257; maya&#7747; bahukara&#7751;īy&#257;"ti.</p>

					<p class="f4">"Yassa'd&#257;ni tva&#7747; br&#257;hma&#7751;a k&#257;la&#7747; ma&#241;&#241;asī"ti.</p>

					<p class="f4">1. Ph&#257;su vihareyyu&#7747;, - ma cha sa&#7747;. 2. Mithubhed&#257;ya, - ma cha sa&#7747;.</p>

					<p>[BJT Page 118]<br />
					Atha kho vassak&#257;ro br&#257;hma&#7751;o magadhamah&#257;matto bhagavato bh&#257;sita&#7747; abhinanditv&#257; anumoditv&#257; uṭṭh&#257;y&#257;san&#257; pakk&#257;mi.</p>

					<p class="f4">7. Atha kho bhagav&#257; acirapakkante vassak&#257;re br&#257;hma&#7751;e magadhamah&#257;matte &#257;yasmanta&#7747; &#257;nanda&#7747; &#257;mantesi: "gaccha tva&#7747; &#257;nanda, y&#257;vatik&#257; bhikkh&#363; r&#257;jagaha&#7747; upaniss&#257;ya viharanti, te sabbe upaṭṭh&#257;nas&#257;l&#257;ya&#7747; sannip&#257;tehī"ti.</p>

					<p class="f4">'Eva&#7747; bhante'ti kho &#257;yasm&#257; &#257;nando bhagavato paṭissutv&#257; y&#257;vatik&#257; bhikkh&#363; r&#257;jagaha&#7747; upaniss&#257;ya viharanti, te sabbe upaṭṭh&#257;nas&#257;l&#257;ya&#7747; sannip&#257;tetv&#257; yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; aṭṭh&#257;si. Ekamanta&#7747; ṭhito kho &#257;yasm&#257; &#257;nando bhagavanta&#7747; etadavoca: "sannip&#257;tito1 bhante bhikkhusa&#7749;gho. Yassa'd&#257;ni bhante bhagav&#257; k&#257;la&#7747; ma&#241;&#241;atī"ti.</p>

					<p class="f4">(1. Bhikkh&#363;na&#7747; satta aparih&#257;niy&#257; dhamm&#257;:)</p>

					<p class="f4">8. Atha kho bhagav&#257; uṭṭh&#257;y&#257;san&#257; yena upaṭṭh&#257;nas&#257;l&#257; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; bhikkh&#363; &#257;mantesi "satta vo bhikkhave aparih&#257;niye dhamme desess&#257;mi. Ta&#7747; su&#7751;&#257;tha, s&#257;dhuka&#7747; manasikarotha, bh&#257;siss&#257;mī"ti. 'Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">"Y&#257;vakīva&#241;ca bhikkhave bhikkhu abhi&#7751;hasannip&#257;t&#257; sannip&#257;tabahul&#257; bhavissanti, vuddhiyeva bhikkh&#363;na&#7747; p&#257;ṭika&#7749;kh&#257; no parih&#257;ni. (1)</p>

					<p class="f4">Y&#257;vakīva&#241;ca bhikkhave bhikkh&#363; samagg&#257; sannipatissanti samagg&#257; vuṭṭhahissanti samagg&#257; sa&#7749;ghakara&#7751;īy&#257;ni <a id="pg077"><span class="f2 g"><b>[page 077]</b></span></a> karissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (2)</p>

					<p class="f4">Y&#257;vakīva&#241;ca bhikkhave bhikkhu apa&#241;&#241;atta&#7747; na pa&#241;&#241;apessanti 2, pa&#241;&#241;atta&#7747; na samucchindissanti, yath&#257;pa&#241;&#241;attesu sikkh&#257;padesu sam&#257;d&#257;ya vattissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (3)</p>

					<p class="f4">Y&#257;vakīva&#241;ca bhikkhave bhikkh&#363; ye te bhikkh&#363; ther&#257; ratta&#241;&#241;&#363; cirapabbajit&#257; sa&#7749;ghapitaro sa&#7749;ghaparin&#257;yak&#257;3, te sakkarissanti garukarissanti 4 m&#257;nessanti p&#363;jessanti, tesa&#241;ca sotabba&#7747; ma&#241;&#241;issanti, vuddhiyeva bhikkhu bhikkh&#363;na&#7747; p&#257;ṭika&#7749;kh&#257; no parih&#257;ni. (4)</p>

					<p class="f4">1. Sannip&#257;tito, sīmu. 2. Pa&#241;&#241;&#257;pessanti, [PTS. 3.] Sa&#7749;ghapari&#7751;&#257;yak&#257;, machasa&#7747;.<br />
					4. Garu&#7747;karissanti, machasa&#7747;.</p>

					<p>[BJT Page 120]</p>

					<p class="f4">Y&#257;vakīva&#241;ca bhikkhave bhikkh&#363; uppann&#257;ya ta&#7751;h&#257;ya ponobhavik&#257;ya na vasa&#7747; gacchanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (5)</p>

					<p class="f4">Y&#257;vakīva&#241;ca bhikkhave bhikkh&#363; &#257;ra&#241;&#241;akesu sen&#257;sanesu s&#257;pekkh&#257; bhavissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (6)</p>

					<p class="f4">Y&#257;vakīva&#241;ca bhikkhave bhikkh&#363; paccatta&#241;&#241;eva sati&#7747; upaṭṭhapessanti1, 'kinti an&#257;gat&#257; ca pesal&#257; sabrahmac&#257;rī &#257;gaccheyyu&#7747;, &#257;gat&#257; ca pesal&#257; sabrahmac&#257;rī ph&#257;su&#7747; vihareyyunti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (7)<br />
					Y&#257;vakīva&#241;ca bhikkhave ime satta aparih&#257;niy&#257; dhamm&#257; bhikkh&#363;su ṭhassanti, imesu ca sattasu aparih&#257;niyesu dhammesu bhikkh&#363; sandissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni.</p>

					<p class="f4">(2. Aparepi bhikkh&#363;na&#7747; sattaaparih&#257;niy&#257; dhamm&#257;:)</p>

					<p class="f4">19. Apare pi vo bhikkhave satta aparih&#257;niye dhamme desess&#257;mi. Ta&#7747; su&#7751;&#257;tha, s&#257;dhuka&#7747; manasikarotha, bh&#257;siss&#257;mīti. Eva&#7747; bhanteti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Y&#257;vakīva&#241;ca bhikkhave bhikkh&#363; na kamm&#257;r&#257;m&#257; <a id="pg078"><span class="f2 g"><b>[page 078]</b></span></a> bhavissanti na kammarat&#257; na kamm&#257;r&#257;mata&#7747; anuyutt&#257;, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (1)</p>

					<p class="f4">Y&#257;vakīva&#241;ca bhikkhave bhikkh&#363; na bhass&#257;r&#257;m&#257; bhavissanti na bhassarat&#257; na bhass&#257;r&#257;mata&#7747; anuyutt&#257;, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (2)</p>

					<p class="f4">Y&#257;vakīva&#241;ca bhikkhave bhikkh&#363; na nidd&#257;r&#257;m&#257; bhavissanti na nidd&#257;rat&#257;10 na nidd&#257;r&#257;mata&#7747; anuyutt&#257;, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (3)</p>

					<p class="f4">Y&#257;vakīva&#241;ca bhikkhave bhikkh&#363; na sa&#7749;ga&#7751;ik&#257;r&#257;m&#257; bhavissanti na sa&#7749;ga&#7751;ik&#257;rat&#257; na sa&#7749;ga&#7751;ik&#257;r&#257;mata&#7747; anuyutt&#257;, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (4)</p>

					<p class="f4">Y&#257;vakīva&#241;ca bhikkhave bhikkh&#363; na p&#257;picch&#257; bhavissanti na p&#257;pik&#257;na&#7747; icch&#257;na&#7747; vasa&#7747; gat&#257;, vuddhiyeva bhikkh&#363;na&#7747; p&#257;ṭika&#7749;kh&#257; no parih&#257;ni. (5)</p>

					<p class="f4">1. Upaṭṭh&#257;pessanti, [PTS]<br />
					10 [BJT] niradd&#257;t&#257; [PTS] nidd&#257; - rat&#257;<br />
					[BJT Page 122]</p>

					<p class="f4">Y&#257;vakīva&#241;ca bhikkhave bhikkh&#363; na p&#257;pamitt&#257; bhavissanti na p&#257;pasah&#257;y&#257; na p&#257;sampava&#7749;k&#257;, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (6)</p>

					<p class="f4">Y&#257;vakīva&#241;ca bhikkhave bhikkh&#363; na oramattakena vises&#257;dhigamena antar&#257; vos&#257;na&#7747; &#257;pajjissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. (7)</p>

					<p class="f4">Y&#257;vakīva&#241;ca bhikkhave ime satta aparih&#257;niy&#257; dhamm&#257; bhikkh&#363;su ṭhassanti, imesu ca sattasu aparih&#257;niyesu dhammesu bhikkhu sandissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni.</p>

					<p class="f4">3. Aparepi satta aparih&#257;niy&#257; dhamm&#257;</p>

					<p class="f4">10. Apare pi vo bhikkhave satta aparih&#257;niye dhamme desess&#257;mi. Ta&#7747; su&#7751;&#257;tha, s&#257;dhuka&#7747; manasi karotha, bh&#257;siss&#257;mī ti. 'Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Y&#257;vakīva&#241;ca bhikkhave bhikkh&#363; saddh&#257; bhavissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; hirim&#257; bhavissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; ottappī bhavissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; bahussut&#257; <a id="pg079"><span class="f2 g"><b>[page 079]</b></span></a> bhavissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; &#257;raddhaviriy&#257; bhavissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; upaṭṭhitasatī bhavissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; pa&#241;&#241;avanto bhavissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni.</p>

					<p class="f4">Y&#257;vakīva&#241;ca bhikkhave ime satta aparih&#257;niy&#257; dhamm&#257; bhikkh&#363;su ṭhassanti, imesu sattasu aparih&#257;niyesu dhammesu bhikkh&#363; sandissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni.</p>

					<p class="f4">4. Apare pi satta aparih&#257;niy&#257; dhamm&#257;</p>

					<p class="f4">11. Apare pi vo bhikkhave satta aparih&#257;niye dhamme desess&#257;mi. Ta&#7747; su&#7751;&#257;tha, s&#257;dhuka&#7747; manasikarotha, bh&#257;siss&#257;mīti. 'Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Y&#257;vakīva&#241;ca bhikkhave bhikkh&#363; satisambojjha&#7749;ga&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; dhammavicayasambojjha&#7749;ga&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; viriyasambojjha&#7749;ga&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; pītisambojjha&#7749;ga&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; passaddhisambojjha&#7749;ga&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363;sam&#257;dhisambojjha&#7749;ga&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni. Y&#257;vakīva&#241;ca bhikkhave bhikkh&#363; upekkh&#257;sambojjha&#7749;ga&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni.</p>

					<p>[BJT Page 124]</p>

					<p class="f4">Y&#257;vakīva&#241;ca bhikkhave ime satta aparih&#257;niy&#257; dhamm&#257; bhikkh&#363;su ṭhassanti, imesu ca aparih&#257;niyesu dhammesu bhikkh&#363; sandissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni.</p>

					<p class="f4">(5. Apare pi satta aparih&#257;niy&#257; dhamm&#257;:)</p>

					<p class="f4">12. Apare pi vo bhikkhave satta aparih&#257;niye dhamme desess&#257;mi. Ta&#7747; su&#7751;&#257;tha, s&#257;dhuka&#7747; manasikarotha, bh&#257;siss&#257;mī ti. 'Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Y&#257;vakīva&#241;ca bhikkhave bhikkh&#363; aniccasa&#241;&#241;a&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; anattasa&#241;&#241;a&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; asubhasa&#241;&#241;a&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; &#257;dīnavasa&#241;&#241;a&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; pah&#257;nasa&#241;&#241;a&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; vir&#257;gasa&#241;&#241;a&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. Y&#257;vakīva&#241;ca bhikkhave bhikkh&#363; nirodhasa&#241;&#241;a&#7747; bh&#257;vessanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni.</p>

					<p class="f4"><a id="pg080"><span class="f2 g"><b>[page 080]</b></span></a> y&#257;vakīva&#241;ca bhikkhave ime satta aparih&#257;niy&#257; dhamm&#257; bhikkh&#363;su ṭhassanti, imesu ca sattasu aparih&#257;niyesu dhammesu bhikkh&#363; sandissanti vuddhiyeva bhikkhave bhikkh&#363;na&#7747; p&#257;ṭika&#7749;kh&#257; no parih&#257;ni.</p>

					<p class="f4">(6. Apare cha aparih&#257;niy&#257; dhamm&#257;:)</p>

					<p class="f4">13. Apare bhikkhave cha aparih&#257;niye dhamme desess&#257;mi. Ta&#7747; su&#7751;&#257;tha, s&#257;dhuka&#7747; manasikarotha, bh&#257;siss&#257;mī'ti. 'Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Y&#257;vakīva&#241;ca bhikkhave bhikkh&#363; metata&#7747; k&#257;yakamma&#7747; paccupaṭṭh&#257;pessanti sabrahmac&#257;rīsu &#257;vī ceva raho ca, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. (1)</p>

					<p class="f4">Y&#257;vakīva&#241;ca bhikkhave bhikkh&#363; metta&#7747; vacīkamma&#7747; paccupaṭṭh&#257;pessanti sabrahmac&#257;rīsu &#257;vī ceva raho ca, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. (2)<br />
					Y&#257;vakīva&#241;ca bhikkhave bhikkh&#363; metta&#7747; manokamma&#7747; paccupaṭṭh&#257;pessanti sabrahmac&#257;rīsu &#257;vī ceva raho ca, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. (3)</p>

					<p class="f4">Y&#257;vakīva&#241;ca bhikkhave bhikkh&#363; ye te l&#257;bh&#257; dhammik&#257; dhammaladdh&#257; antamaso pattapariy&#257;pannamattampi, tath&#257;r&#363;pehi l&#257;bhehi appaṭivibhattabhogī1 bhavissanti sīlavantehi sabrahmac&#257;rīhi s&#257;dh&#257;ra&#7751;abhogī, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni. (4)</p>

					<p class="f4">1. Na appaṭivibhattabhogi, sy&#257;.</p>

					<p>[BJT Page 126]</p>

					<p class="f4">Y&#257;vakīva&#241;ca bhikkhave bhikkh&#363; y&#257;ni t&#257;ni sīl&#257;ni akhaṇḍ&#257;ni acchidd&#257;ni asabal&#257;ni akamm&#257;s&#257;ni bhujiss&#257;ni vi&#241;&#241;&#363;ppasatth&#257;ni1 apar&#257;maṭṭh&#257;ni sam&#257;dhisa&#7747;vattanik&#257;ni, tath&#257;r&#363;pesu sīlesu sīlas&#257;ma&#241;&#241;agat&#257; viharissanti sabrahmac&#257;rīhi &#257;vī ceva raho ca, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;ni, (5)</p>

					<p class="f4">Y&#257;vakīva&#241;ca bhikkhave bhikkh&#363;na&#7747; y&#257;ya&#7747; diṭṭhi ariy&#257; niyy&#257;nik&#257; niyy&#257;ti takkarassa samm&#257;dukkhakkhay&#257;ya, tath&#257;r&#363;p&#257;ya diṭṭhiy&#257; diṭṭhis&#257;ma&#241;&#241;agat&#257; viharissanti sabrahmac&#257;rīhi &#257;vī ceva raho ca bhikkhave vuddhiyeva bhikkh&#363;na&#7747; p&#257;ṭika&#7749;kh&#257;, no parih&#257;ni. (6)</p>

					<p class="f4"><a id="pg081"><span class="f2 g"><b>[page 081]</b></span></a> y&#257;vakīva&#241;ca bhikkhave ime cha aparih&#257;niy&#257; dhamm&#257; bhikkh&#363;su ṭhassanti, imesu ca chasu aparih&#257;niyesu dhammesu bhikkh&#363; sandissanti, vuddhiyeva bhikkhave bhikkh&#363;na&#7747; p&#257;ṭika&#7749;kh&#257;, no parih&#257;nīti.</p>

					<p class="f4">(Bhikkh&#363;na&#7747; dhammīkath&#257;:)</p>

					<p class="f4">14. Tatra suda&#7747; bhagav&#257; r&#257;jagahe viharanto gijjhak&#363;ṭe pabbate etadeva bahula&#7747; bhikkh&#363;na&#7747; dhammi&#7747; katha&#7747; karoti: "iti sīla&#7747;, iti sam&#257;dhi, iti pa&#241;&#241;&#257;. Sīlaparibh&#257;vito sam&#257;dhi mahapphalo hoti mah&#257;nisa&#7747;so. Sam&#257;dhiparibh&#257;vit&#257; pa&#241;&#241;&#257; mahapphal&#257; hoti mah&#257;nisa&#7747;s&#257;. Pa&#241;&#241;&#257;paribh&#257;vita&#7747; citta&#7747; sammadeva &#257;savehi vimuccati, seyyathīda&#7747;2: k&#257;m&#257;sav&#257; bhav&#257;sav&#257;3 avijj&#257;sav&#257;"ti.</p>

					<p class="f4">15. Atha kho bhagav&#257; r&#257;jagahe yath&#257;bhiratta&#7747; viharitv&#257; &#257;yasmanta&#7747; &#257;nanda&#7747; &#257;mantesi: &#257;y&#257;m&#257;nanda yena ambalaṭṭhik&#257; tenupasa&#7749;kamiss&#257;m&#257;ti. 'Eva&#7747; bhante'ti kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena ambalaṭṭhik&#257; tadavasari tatra suda&#7747; bhagav&#257; ambalaṭṭhik&#257;ya&#7747; viharati r&#257;j&#257;g&#257;rake. Tatrapi suda&#7747;4 bhagav&#257; ambalaṭṭhik&#257;ya&#7747; viharanto r&#257;j&#257;g&#257;rake etadeva bahula&#7747; bhikkh&#363;na&#7747; dhammi&#7747; katha&#7747; karoti: "iti sīla&#7747;, iti sam&#257;dhi, iti pa&#241;&#241;&#257; sīlaparibh&#257;vito sam&#257;dhi mahapphalo hoti mah&#257;nisa&#7747;so. Sam&#257;dhiparibh&#257;vit&#257; pa&#241;&#241;&#257; mahapphal&#257; hoti mah&#257;nisa&#7747;s&#257;. Pa&#241;&#241;&#257;paribh&#257;vita&#7747; citta&#7747; sammadeva &#257;savehi vimuccati, seyyathīda&#7747;: k&#257;m&#257;sav&#257; bhav&#257;sav&#257; avijj&#257;sav&#257;"ti.</p>

					<p class="f4">1. Vi&#241;&#241;apasatth&#257;ni, ma cha sa&#7747;. 2. Seyyathīda&#7747;, ma cha sa&#7747;. 3.Bhav&#257;sav&#257; diṭṭh&#257;sav&#257;, sīmu. 4. Tatr&#257;pi suda&#7747;, machasa&#7747;.</p>

					<p>[BJT Page 128]</p>

					<p class="f4">16. Atha kho bhagav&#257; ambalaṭṭhik&#257;ya&#7747; yath&#257;bhiratta&#7747; viharitv&#257; &#257;yasmanta&#7747; &#257;nanda&#7747; &#257;mantesi '&#257;yam&#257;nanda, yena n&#257;land&#257; tenupasa&#7749;kamiss&#257;m&#257;'ti. 'Eva&#7747; bhante'ti kho &#257;yasm&#257; &#257;nando bhagavato paccassosi. Atha kho bhagav&#257; bhikkhusa&#7749;ghena saddhi&#7747; yena n&#257;land&#257; tadavasari. Tatra suda&#7747; bhagav&#257; n&#257;land&#257;ya&#7747; viharati p&#257;v&#257;rikambavane.</p>

					<p class="f4">(S&#257;riputta sīhan&#257;do. )</p>

					<p class="f4">17. Atha kho &#257;yasm&#257; s&#257;riputto yena bhagav&#257; tenusapasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; <a id="pg082"><span class="f2 g"><b>[page 082]</b></span></a> ekamanta&#7747; nisīdi. Ekamanta&#7747; nisinno kho &#257;yasm&#257; s&#257;riputto bhagavanta&#7747; etadavoca: 'eva&#7747; pasanno aha&#7747; bhante bhagavatī: na c&#257;hu na ca bhavissati na cetarahi vijjati a&#241;&#241;o sama&#7751;o v&#257; br&#257;hma&#7751;o bhagavat&#257; bhiyyo'bhi&#241;&#241;ataro1 yadida&#7747; sambodhiyanti. " U&#7735;&#257;r&#257; kho te aya&#7747; s&#257;riputta &#257;sabhī v&#257;c&#257;2 bh&#257;sit&#257;, eka&#7747;so gahito, sīhan&#257;do nadito: "eva&#7747; pasanno ahambhante bhagavati: na c&#257;hu na ca bhavissati na cetarahi vijjati a&#241;&#241;o sama&#7751;o v&#257; br&#257;hma&#7751;o v&#257; bhagavat&#257; bhiyyo'bhi&#241;&#241;ataro yadida&#7747; sambodhiyanti. "</p>

					<p class="f4">Ninte 3 s&#257;riputta ye te ahesu&#7747;. Atītamaddh&#257;na&#7747; arahanto samm&#257;sambuddh&#257;, sabbe te bhagavanto cetas&#257; ceto paricca vidit&#257;: eva&#7747;sīl&#257; te bhagavanto ahesu&#7747; itipi, eva&#7747;dhamm&#257; - eva&#7747;pa&#241;&#241;&#257; - eva&#7747; vih&#257;rī - eva&#7747; vimutt&#257; te bhagavanto ahesu&#7747; iti pī ti?</p>

					<p class="f4">"No heta&#7747; bhante. "</p>

					<p class="f4">Kimpana te s&#257;riputta ye te bhavissanti an&#257;gatamaddh&#257;na&#7747; arahanto samm&#257;sambuddh&#257;, sabbe te bhagavanto cetas&#257; ceto paricca vidit&#257;: eva&#7747;sīl&#257; te bhagavanto bhavissanti itipi, eva&#7747;dhamm&#257; - eva&#7747;pa&#241;&#241;&#257; - eva&#7747;vih&#257;rī - eva&#7747;vimutt&#257; te bhagavanto bhavissanti iti pī ti?</p>

					<p class="f4">"No heta&#7747; bhante".</p>

					<p class="f4">1. Bhiyyobhi&#241;&#241;&#257;taro, sy&#257;. 2. &#256;sabhiv&#257;c&#257;, sy&#257;. 3. Kinn&#363;, sy&#257;, [PTS]</p>

					<p>[BJT Page 130]</p>

					<p class="f4">Kimpana te1 s&#257;riputta aha&#7747; etarahi araha&#7747; samm&#257;sambuddho cetas&#257; ceto paricca vidito: eva&#7747;sīlo bhagav&#257; iti pi, eva&#7747;dhammo - eva&#7747;pa&#241;&#241;o - eva&#7747;vih&#257;rī - eva&#7747;vimutto bhagav&#257; iti pī ti?</p>

					<p class="f4">"No heta&#7747; bhante".</p>

					<p class="f4">Ettha hi 2 te s&#257;riputta atīt&#257;n&#257;gatapaccuppannesu arahantesu samm&#257;sambuddhesu cetopariya&#241;&#257;&#7751;a&#7747;3 natthi. Atha ki&#241;carahi te aya&#7747; s&#257;riputta u&#7735;&#257;r&#257; <a id="pg083"><span class="f2 g"><b>[page 083]</b></span></a> &#257;sahī v&#257;c&#257; bh&#257;sit&#257;, eka&#7747;so gahito, sīhan&#257;do nadito: 'eva&#7747; pasanno aha&#7747; bhante bhagavati na c&#257;hu na ca bhavissati na cetarahi vijjati a&#241;&#241;o sama&#7751;o v&#257; br&#257;hma&#7751;o v&#257; bhagavat&#257;4 bhiyye'bhi&#241;&#241;ataro yadida&#7747; sambodhiyanti?"</p>

					<p class="f4">18. Na kho paneta&#7747; bhante atīt&#257;n&#257;gatapaccuppannesu arahantesu samm&#257;sambuddhesu cetopariya&#241;&#257;&#7751;a&#7747; atthi. Api ca kho me bhante dhammanvayo vidito:</p>

					<p class="f4">Seyyath&#257;pi bhante ra&#241;&#241;o paccantima&#7747; nagara&#7747; da&#7735;hudd&#257;pa&#7747;5 da&#7735;hap&#257;k&#257;ratora&#7751;a&#7747; ekadv&#257;ra&#7747;, tatrassa dov&#257;riko paṇḍito byatto medh&#257;vī a&#241;&#241;&#257;t&#257;na&#7747;6 niv&#257;ret&#257; &#241;&#257;t&#257;na&#7747; paveset&#257;, so tassa s&#257;mant&#257;7 anupariy&#257;yapatha&#7747;8 anukkamam&#257;no na passeyya p&#257;k&#257;rasandhi&#7747; v&#257; p&#257;k&#257;ravivara&#7747; v&#257; antamaso bi&#7735;&#257;ranissakkanamattampi, 9 tassa evamassa: ye keci o&#7735;&#257;rik&#257; p&#257;&#7751;&#257; ima&#7747; nagara&#7747; pavisanti v&#257; nikkhamanti v&#257; sabbe te imin&#257;'va dv&#257;rena pavisanti v&#257; nikkhamanti v&#257;'ti, evameva kho me bhante dhammanvayo vidito: ye te bhante ahesu&#7747; atītamaddh&#257;na&#7747; arahanto samm&#257;sambuddh&#257;, sabbe te bhagavanto pa&#241;canīvara&#7751;e pah&#257;ya cetaso upakkilese pa&#241;&#241;&#257;ya dubbalīkara&#7751;e, catusu satipaṭṭh&#257;nesu suppatiṭṭhitacitt&#257;, sattasambojjha&#7749;ge10 yath&#257;bh&#363;ta&#7747; bh&#257;vetv&#257; anuttara&#7747; samm&#257;sambodhi&#7747; abhisambujjhi&#7747;su, ye pi te bhante bhavissanti an&#257;gatamaddh&#257;na&#7747; arahanto samm&#257;sambuddho, sabbe te bhagavanto pa&#241;canīvara&#7751;e pah&#257;ya cetaso upakkilese pa&#241;&#241;&#257;ya dubbalīkara&#7751;e, cat&#363;su satipaṭṭh&#257;nesu suppatiṭṭhitacitt&#257;, sattasambojjha&#7749;ge yath&#257;bh&#363;ta&#7747; bh&#257;vetv&#257; anuttara&#7747; samm&#257;sambodhi&#7747; abhisambujjhissanti, bhagav&#257;'pi bhante etarahi araha&#7747; samm&#257;sambuddho pa&#241;ca nīvara&#7751;e pah&#257;ya cetaso upakkilese pa&#241;&#241;&#257;ya dubbalīkara&#7751;e, catusu satipaṭṭh&#257;nesu suppatiṭṭhitacitto, sattasambojjha&#7749;ge yath&#257;bh&#363;ta&#7747;<br />
					Bh&#257;vetv&#257; anuttara&#7747; samm&#257;sambodhi&#7747; abhisambuddho'ti,<br />
					1. Ki&#7747; pana, sy&#257;, [PTS. 2.] Ettha ca hi machasa&#7747;. 3.Cetopari&#241;&#241;&#257;ya&#241;&#257;&#7751;a&#7747;, sy&#257;. 4. Bhagavato, sy&#257;. 5.Da&#7735;huddh&#257;pa&#7747; machasa&#7747; da&#7735;hadv&#257;ra&#7747;, sy&#257;. 6. A&#241;&#257;t&#257;na&#7747;, sy&#257;. 7. Samant&#257;, sy&#257;. 8. Anucariy&#257;yapatha&#7747;, sy&#257;. 9.Bi&#7735;&#257;ranikkhamatanamatta&#7747;, sīmu. 10. Bojjha&#7749;ge, machasa&#7747;.</p>

					<p>[BJT Page 132]</p>

					<p class="f4">19.Tatra pi suda&#7747; bhagav&#257; n&#257;land&#257;ya&#7747; viharanto <a id="pg084"><span class="f2 g"><b>[page 084]</b></span></a> p&#257;v&#257;rikambavane etadeva bahula&#7747; bhikkhuna&#7747; dhammi&#7747; katha&#7747; karoti: "iti sīla&#7747;, iti sam&#257;dhi, iti pa&#241;&#241;&#257;, sīlaparibh&#257;vito sam&#257;dhi mahapphalo hoti mah&#257;nisa&#7747;so: sam&#257;dhiparibh&#257;vit&#257; pa&#241;&#241;&#257; mahapphal&#257; hoti mah&#257;nisa&#7747;s&#257;. Pa&#241;&#241;&#257;paribh&#257;vita&#7747; citta&#7747; sammadeva &#257;savehi vimuccati seyyathīda&#7747;: k&#257;m&#257;sav&#257; bhav&#257;sav&#257; avijj&#257;sav&#257;"ti,</p>

					<p class="f4">20. Atha kho bhagav&#257; n&#257;land&#257;ya&#7747; yath&#257;bhiratta&#7747; viharitv&#257; &#257;yasmanta&#7747; &#257;nanda&#7747; &#257;mantesi: &#257;y&#257;m&#257;nanda yena p&#257;ṭalig&#257;mo tenupasa&#7749;kamiss&#257;m&#257;ti. 'Eva&#7747; bhanteti' kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena p&#257;ṭalig&#257;mo tadavasari. Assosu&#7747; kho p&#257;ṭalig&#257;miy&#257; up&#257;sak&#257; 'bhagav&#257; kira p&#257;ṭalig&#257;ma&#7747; anuppatto ti, atha kho p&#257;ṭalig&#257;miy&#257; up&#257;sak&#257; yena bhagav&#257; tenupasa&#7749;kami&#7747;su, upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi&#7747;su. Ekamanta&#7747; nisinn&#257; kho p&#257;ṭalig&#257;miy&#257; up&#257;sak&#257; bhagavanta&#7747; etadavocu&#7747;: adhiv&#257;setu no bhante bhagav&#257; &#257;vasath&#257;g&#257;ranti. Adhiv&#257;sesi bhagav&#257; tu&#7751;hībh&#257;vena,</p>

					<p class="f4">21. Atha kho p&#257;ṭalig&#257;miy&#257; up&#257;sak&#257; bhagavato adhiv&#257;sana&#7747; viditv&#257; uṭṭh&#257;y&#257;san&#257; bhagavanta&#7747; abhiv&#257;detv&#257; padakkhī&#7751;a&#7747; katv&#257; yena &#257;vasath&#257;g&#257;ra&#7747; tenupasa&#7749;kami&#7747;su. Upasa&#7749;kamitv&#257; sabbasanthari&#7747; &#257;vasath&#257;g&#257;ra&#7747; santharitv&#257; &#257;san&#257;ni pa&#241;&#241;&#257;petv&#257; udakama&#7751;ika&#7747; patiṭṭhapetv&#257; telappadīpa&#7747; &#257;ropetv&#257; yena bhagav&#257; tenupasa&#7749;kami&#7747;su. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; aṭṭha&#7747;su. Ekamanta&#7747; ṭhit&#257; kho p&#257;ṭalig&#257;miy&#257; up&#257;sak&#257; bhagavanta&#7747; etadavocu&#7747;: sabbasattharisanthata&#7747; bhante &#257;vasath&#257;g&#257;ra&#7747;, &#257;san&#257;ni pa&#241;&#241;att&#257;ni, udakama&#7751;iko patiṭṭh&#257;pito, telappadīpo &#257;ropito, yassa'd&#257;ni bhante bhagav&#257; k&#257;la&#7747; ma&#241;&#241;atī ti.</p>

					<p class="f4">22. <a id="pg085"><span class="f2 g"><b>[page 085]</b></span></a> atha kho bhagav&#257; s&#257;ya&#7751;hasamaya&#7747; niv&#257;setv&#257; pattacīvaram&#257;d&#257;ya saddhi&#7747; bhikkhusa&#7749;ghena yena &#257;vasath&#257;g&#257;ra&#7747; tenupasa&#7749;kami. Upasa&#7749;kamitv&#257; p&#257;de pakkh&#257;letv&#257; &#257;vasath&#257;g&#257;ra&#7747; pavisitv&#257; majjhima&#7747; thambha&#7747; niss&#257;ya puratth&#257;bhimukho nisīdi. Bhikkhusa&#7749;gho pi kho p&#257;de pakkh&#257;letv&#257; - &#257;vasath&#257;g&#257;ra&#7747; pavisitv&#257; pacchima&#7747; bhitti&#7747; niss&#257;ya puratth&#257;bhimukho nisīdi bhagavanta&#7747; yeva purakkhatv&#257;. 2 P&#257;ṭalig&#257;miy&#257; pi kho up&#257;sak&#257; p&#257;de pakkh&#257;letv&#257; &#257;vasath&#257;g&#257;ra&#7747; pivisitv&#257; puratthima&#7747; bhitti&#7747; niss&#257;ya pacchim&#257;bhimukh&#257; nisīdi&#7747;su bhagavanta&#7747; yeva purakkhatv&#257;2.</p>

					<p class="f4">1. Sabbasantharita&#7747; santhata&#7747;, sy&#257;. Sabbasanthari&#7747; santhata&#7747;, sīmu. 2. Purekkhitv&#257;, sīmu.</p>

					<p>[BJT Page 134]</p>

					<p class="f4">(P&#257;ṭalig&#257;miy&#257;na&#7747; up&#257;sak&#257;na&#7747; ov&#257;do:)</p>

					<p class="f4">23. Atha kho bhagav&#257; p&#257;ṭalig&#257;miye up&#257;sake &#257;mantesi. Pa&#241;cime gahapatayo &#257;dīnav&#257; dussīlassa sīlavipattiy&#257;. Katame pa&#241;ca:</p>

					<p class="f4">Idha gahapatayo dussīlo sīlavipanno pam&#257;d&#257;dhikara&#7751;a&#7747; mahati&#7747; bhogaj&#257;ni&#7747; nigacchati. Aya&#7747; paṭhamo &#257;dīnavo dussīlassa sīla&#7747; vipattiy&#257;.</p>

					<p class="f4">Puna ca para&#7747; gahapatayo dussīlassa sīlavipannassa p&#257;pako kittisaddo abbhuggacchati. Aya&#7747; dutiyo &#257;dīnavo dussīlassa sīlavipattiy&#257;.</p>

					<p class="f4">Puna ca para&#7747; gahapatayo dussīlo sīlavipanno ya&#241;&#241;adeva parisa&#7747; upasa&#7749;kamati yadi khattiyaparisa&#7747; yadi br&#257;hma&#7751;aparisa&#7747; yadi gahapatiparisa&#7747; yadi sama&#7751;aparisa&#7747;, avis&#257;rado upasa&#7749;kamati ma&#7749;kubh&#363;to. Aya&#7747; tatiyo &#257;dīnavo dussīlassa sīlavipattiy&#257;.</p>

					<p class="f4">Puna ca para&#7747; gahapatayo dussīlo sīlavipanno samm&#363;&#7735;ho k&#257;la&#7747; karoti. Aya&#7747; catuttho &#257;dīnavo dussīlassa sīlavipattiy&#257;.</p>

					<p class="f4">Puna ca para&#7747; gahapatayo dussīlo sīlavipanno k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapajjati. Aya&#7747; pa&#241;camo &#257;dīnavo dussīlassa sīlavipattiy&#257;.</p>

					<p class="f4">Ime kho gahapatayo pa&#241;ca &#257;dīnav&#257; dussīlassa sīlavipattiy&#257;.</p>

					<p class="f4">24. <a id="pg086"><span class="f2 g"><b>[page 086]</b></span></a> pa&#241;cime gahapatayo &#257;nisa&#7747;s&#257; sīlavato sīlasampad&#257;ya. Katame pa&#241;ca?</p>

					<p class="f4">Idha gahapatayo sīlav&#257; sīlasampanno appam&#257;d&#257;dhikara&#7751;a&#7747; mahanta&#7747; bhogakkhandha&#7747; adhigacchati. Aya&#7747; paṭhamo &#257;nisa&#7747;so sīlavato sīlasampad&#257;ya.</p>

					<p class="f4">Puna ca para&#7747; gahapatayo sīlavato sīlasampannassa kaly&#257;&#7751;o kittisaddo abbhuggacchati. Aya&#7747; dutiyo &#257;nisa&#7747;so sīlavato sīlasampad&#257;ya.</p>

					<p class="f4">Puna ca para&#7747; gahapatayo sīlav&#257; sīlasampann&#257; ya&#241;&#241;adeva parisa&#7747; upasa&#7749;kamati yadi khattiyaparisa&#7747; yadi br&#257;hma&#7751;aparisa&#7747; yadi gahapatiparisa&#7747; yadi sama&#7751;aparisa&#7747;, vis&#257;rado upasa&#7749;kamati ama&#7749;kubh&#363;to. Aya&#7747; tatiyo &#257;nisa&#7747;so sīlavato sīlasampad&#257;ya.</p>

					<p class="f4">Puna ca para&#7747; gahapatayo sīlasampanno asammu&#7735;ho k&#257;la&#7747; karoti. Aya&#7747; catuttho &#257;nisa&#7747;so sīlavato sīlasampad&#257;ya.</p>

					<p>[BJT Page 136]</p>

					<p class="f4">Puna ca para&#7747; gahapatayo sīlav&#257; sīlasampanno k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjati. Aya&#7747; pa&#241;camo &#257;nisa&#7747;so sīlavato sīlasampad&#257;ya.</p>

					<p class="f4">"Ime kho gahapatayo pa&#241;ca &#257;nisa&#7747;so sīlavato sīlasampad&#257;y&#257;"ti.</p>

					<p class="f4">25. Atha kho bhagav&#257; p&#257;ṭalig&#257;miye up&#257;sake bahudeva ratti&#7747; dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; uyyojesi "abhikkant&#257; kho gahapatayo ratti yassa'd&#257;ni tumhe k&#257;la&#7747; ma&#241;&#241;ath&#257;"ti. 'Eva&#7747; bhante'ti kho p&#257;ṭalig&#257;miy&#257; up&#257;sak&#257; bhagavato paṭissutv&#257; uṭṭh&#257;y&#257;san&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; pakkami&#7747;su. Atha kho bhagav&#257; acirapakkantesu p&#257;ṭalig&#257;miyesu up&#257;sakesu su&#241;&#241;&#257;g&#257;ra&#7747; p&#257;visi.</p>

					<p class="f4">(P&#257;ṭalīnagaram&#257;pana&#7747;)</p>

					<p class="f4">26. Tena kho pana samayena sunīdhavassak&#257;r&#257;1 magadhamah&#257;matt&#257; p&#257;ṭalig&#257;me nagara&#7747; m&#257;penti vajjīna&#7747; paṭib&#257;h&#257;ya. Tena kho pana samayena sambahul&#257; <a id="pg087"><span class="f2 g"><b>[page 087]</b></span></a> devat&#257;yo sahassasahasseva p&#257;ṭalig&#257;me vatth&#363;ni pariga&#7751;hanti. Yasmi&#7747; padese mahesakkh&#257; devat&#257; vatth&#363;ni pariga&#7751;hanti, mahesakkh&#257;na&#7747; tattha ra&#241;&#241;a&#7747; r&#257;jamah&#257;matt&#257;na&#7747; citt&#257;ni namanti nivesan&#257;ni m&#257;petu&#7747;. Yasmi&#7747; padese majjhim&#257; devat&#257; vatth&#363;ni pariga&#7751;hanti, majjhim&#257;na&#7747; tattha ra&#241;&#241;a&#7747; r&#257;jamah&#257;matt&#257;na&#7747; citt&#257;ni namanti nivesan&#257;ni m&#257;petu&#7747;. Yasmi&#7747; padese nīc&#257; devat&#257; vatth&#363;ni pariga&#7751;hanti, nīc&#257;na&#7747; tattha ra&#241;&#241;a&#7747; r&#257;jamah&#257;matt&#257;na&#7747; citt&#257;ni namanti nivesan&#257;ni m&#257;petu&#7747;.</p>

					<p class="f4">27. Addas&#257; kho bhagav&#257; dibbena cakkhun&#257; visuddhena atikkantam&#257;nusakena t&#257; devat&#257;ye sahassasahasseva 2 p&#257;ṭalig&#257;me vatth&#363;ni pariga&#7751;hantiyo. Atha kho bhagav&#257; rattiy&#257; pacc&#363;sasamaya&#7747; paccuṭṭh&#257;ya &#257;yasmanta&#7747; &#257;nanda&#7747; &#257;mantesi: konu kho3 &#257;nanda p&#257;ṭalig&#257;me nagara&#7747; m&#257;pentī? Ti 4. "Sunīdhavassak&#257;r&#257; bhante magadhamah&#257;matt&#257; p&#257;ṭalig&#257;me nagara&#7747; m&#257;penti vajjīna&#7747; paṭib&#257;h&#257;y&#257;"ti.</p>

					<p class="f4">1. Sunīdha vassak&#257;r&#257;, machasa&#7747;. 2. Sahasasasseva, sīmu. [PTS] Sahasseva, machasa&#7747;. 3. Konukho, sīmu. 4. M&#257;petī, sīmu.</p>

					<p>[BJT Page 138]</p>

					<p class="f4">28. Seyyath&#257;pi &#257;nanda devehi t&#257;vati&#7747;sehi saddhi&#7747; mantetv&#257; evameva kho &#257;nanda sunīdhavassak&#257;r&#257; magadhamah&#257;matt&#257; p&#257;ṭalig&#257;me nagara&#7747; m&#257;penti vajjīna&#7747; paṭib&#257;h&#257;ya. Idh&#257;ha&#7747; &#257;nanda addasa&#7747; dibbena cakkhun&#257; visuddhena atikkantam&#257;nusakena sambahul&#257; devat&#257;yo sahassasahasseva p&#257;ṭalig&#257;me vatth&#363;ni pariga&#7751;hantiyo. Yasmi&#7747; &#257;nanda padese mahesakkh&#257; devat&#257; vatth&#363;ni pariga&#7751;hanti, mahesakkh&#257;na&#7747; tattha ra&#241;&#241;a&#7747; r&#257;jamah&#257;matt&#257;na&#7747; citt&#257;ni namanti nivesan&#257;ni m&#257;petu&#7747;. Yasmi&#7747; padese majjhim&#257; devat&#257; vatth&#363;ni pariga&#7751;hanti, majjhim&#257;na&#7747; tattha ra&#241;&#241;a&#7747; r&#257;jamah&#257;matt&#257;na&#7747; citt&#257;ni namanti nivesan&#257;ni m&#257;petu&#7747;. Yasmi&#7747; pades&#257; nīc&#257; devat&#257; vatth&#363;ni pariga&#7751;hanti, nīc&#257;na&#7747; tattha ra&#241;&#241;a&#7747; r&#257;jamah&#257;matt&#257;na&#7747; citt&#257;ni namanti nivesan&#257;ni m&#257;petu&#7747;. Y&#257;vat&#257; &#257;nanda ariya&#7747; &#257;yatana&#7747; y&#257;vat&#257; va&#7751;ippatho1 ida&#7747; agganagara&#7747; bhavissati p&#257;ṭaliputta&#7747; puṭabhedana&#7747;. <a id="pg088"><span class="f2 g"><b>[page 088]</b></span></a> p&#257;ṭaliputtassa kho &#257;nanda tayo antar&#257;y&#257; bhavissanti: aggito v&#257; udakato v&#257; mithubhed&#257; v&#257;ti.</p>

					<p class="f4">29. Atha kho sunīdhavassak&#257;r&#257; magadhamah&#257;matt&#257; yena bhagav&#257; tenupasa&#7749;kami&#7747;su. Upasa&#7749;kamitv&#257; bhagavat&#257; saddhi&#7747; sammodi&#7747;su. Sammodanīya&#7747; katha&#7747; s&#257;r&#257;nīya&#7747; vītis&#257;retv&#257; ekamanta&#7747; aṭṭha&#7747;su. Ekamanta&#7747; ṭhit&#257; kho sunīdhavassak&#257;r&#257; magadhamah&#257;matt&#257; bhagavanta&#7747; etadavocu&#7747;: "adhiv&#257;setu no bhava&#7747; gotamo ajjatan&#257;ya bhatta&#7747; saddhi&#7747; bhikkhusa&#7749;ghen&#257;"ti. Adhiv&#257;sesi bhagav&#257; tu&#7751;hībh&#257;vena.</p>

					<p class="f4">30. Atha kho sunīdhavassak&#257;r&#257; magadhamah&#257;matt&#257; bhagavato adhiv&#257;sana&#7747; viditv&#257; yena sako &#257;vasatho tenupasa&#7749;kami&#7747;su. Upasa&#7749;kamitv&#257; sake &#257;vasathe pa&#7751;īta&#7747; kh&#257;danīya&#7747; bhojanīya&#7747; paṭiy&#257;d&#257;petv&#257; bhagavato k&#257;la&#7747; &#257;roc&#257;pesu&#7747;. 'K&#257;lo bho gotama niṭṭhita&#7747; bhattanti'.</p>

					<p class="f4">31. Atha kho bhagav&#257; pubbanhasamaya&#7747; niv&#257;setv&#257; pattacīvaram&#257;d&#257;ya saddhi&#7747; bhikkhusa&#7749;ghena yena sunīdhavassak&#257;r&#257;na&#7747; magadhamah&#257;matt&#257;na&#7747; &#257;vasatho tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Atha kho sunīdhavassak&#257;r&#257; magadhamah&#257;matt&#257; buddhapamukha&#7747; bhikkhusa&#7749;gha&#7747; pa&#7751;ītena kh&#257;danīyena bhojanīyena sahatth&#257; santappesu&#7747; sampav&#257;resu&#7747;.</p>

					<p class="f4">32. Atha kho sunīdhavassak&#257;r&#257; magadhamah&#257;matt&#257; bhagavanta&#7747; bhutt&#257;vi&#7747; onītapattap&#257;&#7751;i&#7747; a&#241;&#241;atara&#7747; nīca&#7747; &#257;sana&#7747; gahetv&#257; ekamanta&#7747; nisidi&#7747;su. Ekamanta&#7747; nisinne kho sunīdhavassak&#257;re magadhamah&#257;matte bhagav&#257; im&#257;hi g&#257;th&#257;hi anumodi:</p>

					<p class="f4">1. Va&#7751;ipap&#257;tho, sy&#257;.</p>

					<p>[BJT Page 140]</p>

					<p class="f4">Yasmi&#7747; padese kappeti v&#257;sa&#7747; paṇḍitaj&#257;tiyo, 1 sīlavantettha bhojetv&#257; sa&#241;&#241;ate brahmac&#257;rayo, 2<br />
					Y&#257; tattha devat&#257; &#257;su&#7747;3 t&#257;sa&#7747; dakkhi&#7751;am&#257;dise.<br />
					T&#257; p&#363;jit&#257; p&#363;jayanti m&#257;nit&#257; m&#257;nayanti na&#7747;,<br />
					<a id="pg089"><span class="f2 g"><b>[page 089]</b></span></a> tato na&#7747; anukampanti 4 m&#257;t&#257; putta&#7747;'ca orasa&#7747;<br />
					Devat&#257;nukampito poso sad&#257; bhadr&#257;ni passatī'ti.</p>

					<p class="f4">Atha kho bhagav&#257; sunīdhavassak&#257;re magadhamah&#257;matte im&#257;hi g&#257;th&#257;hi anumoditv&#257; uṭṭh&#257;y&#257;san&#257; pakk&#257;mi.</p>

					<p class="f4">33. Tena kho pana samayena sunīdhavassak&#257;r&#257; magadhamah&#257;matt&#257; bhagavanta&#7747; piṭṭhīto piṭṭhito anubandh&#257; honti. 'Yenajja sama&#7751;o gotamo dv&#257;rena nikkhamissati, ta&#7747; gotamadv&#257;ra&#7747; n&#257;ma bhavissati. Yena titthena ga&#7749;ga&#7747; nadi&#7747;5 tarissati, ta&#7747; gotamatittha&#7747; n&#257;ma bhavissatī'ti.</p>

					<p class="f4">Atha kho bhagav&#257; yena dv&#257;rena nikkhakami, ta&#7747; gotamadv&#257;ra&#7747; n&#257;ma ahosi. Atha kho bhagav&#257; yena ga&#7749;g&#257; nadī tenupasa&#7749;kami. Tena kho pana samayena ga&#7749;g&#257; nadī p&#363;r&#257; hoti sam&#257;tittik&#257; k&#257;kapeyy&#257;. Appekacce manuss&#257; n&#257;va&#7747; pariyesanti, appekacce u&#7735;umpa&#7747; pariyesanti, appekacce kulla&#7747; bandhanti or&#257; p&#257;ra&#7747;6 gantuk&#257;m&#257; atha kho bhagav&#257; seyyath&#257;pi n&#257;ma balav&#257; puriso sammi&#241;jita&#7747;7 v&#257; b&#257;ha&#7747; pas&#257;reyya, pas&#257;rita&#7747; v&#257; b&#257;ha&#7747; sammi&#241;jeyya, 8 evameva ga&#7749;g&#257;ya nadiy&#257; orimatīre antarahito p&#257;rimatīre paccuṭṭh&#257;si saddhi&#7747; bhikkhusa&#7749;ghena.</p>

					<p class="f4">Addas&#257; kho bhagav&#257; te manusse appekacce n&#257;va&#7747; pariyesante appekacce u&#7735;umpa&#7747; pariyesante, appekacce kulla&#7747; bandhante or&#257; p&#257;ra&#7747; gantuk&#257;me. Atha kho bhagav&#257; etamattha&#7747; viditv&#257; t&#257;ya&#7747; vel&#257;ya&#7747; ima&#7747; ud&#257;n&#257;&#7747; ud&#257;nesi:</p>

					<p class="f4">"Ye taranti a&#7751;&#7751;ava&#7747; sara&#7747;<br />
					Setu&#7747; katv&#257;na visajja pallal&#257;ni,<br />
					Kulla&#7747; hi jano pabandhati 9<br />
					Ti&#7751;&#7751;&#257; medh&#257;vino jan&#257;'ti. "</p>

					<p class="f4">Paṭhamabh&#257;&#7751;av&#257;ra&#7747;</p>

					<p class="f4">1. Paṇḍitaj&#257;tiko, [PTS. 2.] Brahmac&#257;rino, machasa&#7747;. 3.Asasu, [PTS 4.] Anukampenti, sīmu. 5. Ga&#7749;g&#257;nadi&#7747;, sy&#257;. 6.P&#257;r&#257;p&#257;ra&#7747;, sīmu. Ap&#257;r&#257;p&#257;ra&#7747;, ma cha sa&#7747;, [PTS. 7.]Sami&#241;jita&#7747;, machasa&#7747;. 8. Sami&#241;jeyya, machasa&#7747;. 9. Kulla&#7747; jano cabandhati, sy&#257;. * "Gotamatittha&#7747; n&#257;ma ahosī"ti p&#257;&#7735;iya&#7747; na dissati. Tath&#257;pa "gotamatitth&#257;vidure" iti mah&#257;bodhiva&#7747;s&#257;disu dissate.</p>

					<p class="f4"></p>

					<p class="f4">[BJT Page 142]</p>

					<p class="f4">(Ariyasacca paṭivedhakath&#257;)</p>

					<p class="f4">34. <a id="pg090"><span class="f2 g"><b>[page 090]</b></span></a> atha kho bhagav&#257; &#257;yasmanta&#7747; &#257;nanda&#7747; &#257;mantesi: '&#257;yam&#257;nanda yena koṭig&#257;mo tenupasa&#7749;kamiss&#257;m&#257;'ti. 'Eva&#7747; bhante'ti. Kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena koṭig&#257;mo tadavasari. Tatrasuda&#7747; bhagav&#257; koṭig&#257;me viharati. Tatra kho bhagav&#257; bhikkh&#363; &#257;mantesi:</p>

					<p class="f4">Catunna&#7747; bhikkhave ariyasacc&#257;na&#7747; ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca. Katamesa&#7747; catunna&#7747;:</p>

					<p class="f4">Dukkhassa bhikkhave ariyasaccassa ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca. Dukkhasamudayassa bhikkhave ariyasaccassa ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca. Dukkhanirodhassa bhikkhave ariyasaccassa ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca. Dukkhanirodhag&#257;miniy&#257; paṭipad&#257;ya bhikkhave ariyasaccassa ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca.</p>

					<p class="f4">Tayida&#7747; bhikkhave dukkha&#7747; ariyasacca&#7747; anubuddha&#7747; paṭividdha&#7747; dukkhasamudayo1 ariyasacca&#7747; anubuddha&#7747; paṭividdha&#7747;. Dukkhanirodho2 ariyasacca&#7747; anubuddha&#7747; paṭividdha&#7747;. Dukkhanirodhag&#257;minī paṭipad&#257; ariyasacca&#7747; anubuddha&#7747; paṭividdha&#7747;. Ucchinn&#257; bhavata&#7751;h&#257;, khī&#7751;&#257; bhavanetti. Natthid&#257;ni punabbhavo'ti.</p>

					<p class="f4">Idamavoca bhagav&#257;. Ida&#7747; vatth&#257; sugato ath&#257;para&#7747; etadavoca satth&#257;:</p>

					<p class="f4"><a id="pg091"><span class="f2 g"><b>[page 091]</b></span></a> catunna&#7747; ariyasacc&#257;na&#7747; yath&#257;bh&#363;ta&#7747; adassan&#257;<br />
					Sa&#7747;sita&#7747;3 dīghamaddh&#257;na&#7747; t&#257;su t&#257;sveva 4 j&#257;tisu<br />
					T&#257;ni et&#257;ni diṭṭh&#257;ni bhavanetti sam&#363;hat&#257;,<br />
					Ucchinna&#7747; m&#363;la&#7747; dukkhassa natthid&#257;ni punabbhavo'ti.</p>

					<p class="f4">35. Tatra pi suda&#7747; bhagav&#257; koṭig&#257;me viharanto etadeva bahula&#7747; bhikkh&#363;na&#7747; dhammi&#7747; katha&#7747; karoti: "iti sīla&#7747;, iti sam&#257;dhi, iti pa&#241;&#241;&#257; sīlaparibh&#257;vito sam&#257;dhi mahapphalo hoti mah&#257;nisa&#7747;so. Sam&#257;dhiparibh&#257;vit&#257; pa&#241;&#241;&#257; mahapphal&#257;hoti mah&#257;nisa&#7747;s&#257;. Pa&#241;&#241;&#257;paribh&#257;vita&#7747; citta&#7747; sammadeva &#257;savehi vimuccati, seyyathīda&#7747;: k&#257;m&#257;sav&#257; bhav&#257;sav&#257; avijj&#257;sav&#257;"ti</p>

					<p class="f4">1. Dukkhasamudaya&#7747; sīmu. Machasa&#7747;, [PTS. 2.] Dukkhanirodha&#7747;, sīmu, machasa&#7747;, [PTS. 3.] Sa&#7747;sarita&#7747; sīmu. 4. T&#257;yeva, [PTS. 5.]K&#257;m&#257;sav&#257; bhav&#257;sav&#257; diṭṭh&#257;sav&#257; avijj&#257;sav&#257;, [PTS]</p>

					<p>[BJT Page 144]</p>

					<p class="f4">Dhamm&#257;d&#257;sa dhammapariy&#257;yo</p>

					<p class="f4">36. Atha kho bhagav&#257; koṭig&#257;me yath&#257;bhiratta&#7747; viharitv&#257; &#257;yasmanta&#7747; &#257;nanda&#7747; &#257;mantesi "&#257;y&#257;m&#257;nanda yena n&#257;dik&#257;1 tenupasa&#7749;kamiss&#257;m&#257;"ti. 'Eva&#7747; bhante'ti kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena n&#257;dik&#257; tadavasari. Tatrapi suda&#7747; bhagav&#257; n&#257;dike viharati gi&#241;jak&#257;vasathe. Atha kho &#257;yasm&#257; &#257;nando yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando bhagavanta&#7747; etadavoca:</p>

					<p class="f4">S&#257;&#7735;ho n&#257;ma bhante bhikkhu n&#257;dike k&#257;lakato. 2 Tassa k&#257; gati, ko abhisampar&#257;yo? Nand&#257; n&#257;ma bhante bhikkhunī n&#257;dike k&#257;lakat&#257;. Tass&#257; k&#257; gati, ko abhisampar&#257;yo? <a id="pg092"><span class="f2 g"><b>[page 092]</b></span></a> sudatto n&#257;ma bhante up&#257;sako n&#257;dike k&#257;lakato. Tassa k&#257; gati, ko abhisampar&#257;yo? Suj&#257;t&#257; n&#257;ma bhante up&#257;sik&#257; n&#257;dike k&#257;lakat&#257;. Tass&#257; k&#257; gati, ko abhisampar&#257;yo? Kakudho3 n&#257;ma bhante up&#257;sako n&#257;dike k&#257;lakato, tassa k&#257; gati, ko abhisampar&#257;yo? K&#257;li&#7749;go4 n&#257;ma bhante up&#257;sako n&#257;dike k&#257;lakato. Tassa k&#257; gati, ko abhisampar&#257;yo. Nikaṭo n&#257;ma bhante up&#257;sako n&#257;dike k&#257;lakato. Tassa k&#257; gati, ko abhisampar&#257;yo? Kaṭissabho n&#257;ma bhante up&#257;sako n&#257;dike k&#257;lakato. Tassa k&#257; gati. Ko abhisampar&#257;yo? Tuṭṭho n&#257;ma bhante up&#257;sako n&#257;dike k&#257;lakato. Tassa k&#257; gati. Ko abhisampar&#257;yo? Santuṭṭho n&#257;ma bhante up&#257;sako n&#257;dike k&#257;lakato. Tassa k&#257; gati. Ko abhisampar&#257;yo? Bhaddo n&#257;ma bhante up&#257;sako n&#257;dike k&#257;lakato. Tassa k&#257; gati, ko abhisampar&#257;yo? Subhaddo n&#257;ma bhante up&#257;sako n&#257;dike k&#257;lakato. Tassa k&#257; gati, ko abhisampar&#257;yo? Ti.</p>

					<p class="f4">37. S&#257;&#7735;ho &#257;nanda bhikkhu &#257;sav&#257;na&#7747; khay&#257; an&#257;sava&#7747; cotovimutti&#7747; pa&#241;&#241;&#257;vimutti&#7747; diṭṭhevadhammesaya&#7747;abhi&#241;&#241;&#257; sacchikatv&#257; upasampajja vih&#257;si. Nand&#257; &#257;nanda bhikkhunī pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tik&#257; tattha parinibb&#257;yinī an&#257;vattidhamm&#257; tasm&#257; lok&#257;. Sudatto &#257;nanda up&#257;sako ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; r&#257;gadosamoh&#257;na&#7747; tanutt&#257; sakad&#257;g&#257;mi sakideva ima&#7747; loka&#7747; &#257;ganatv&#257; dukkhassanta&#7747; karissati. Suj&#257;t&#257; &#257;nanda up&#257;sik&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; sot&#257;pann&#257; avinip&#257;tadhamm&#257; niyat&#257; sambodhipar&#257;ya&#7751;&#257;.<br />
					1. N&#257;tika, ma cha sa&#7747;. 2. K&#257;lakato, machasa&#7747;. 3. Kukkuṭo machasa&#7747;. 4. K&#257;&#7735;imbe, machasa&#7747; k&#257;ra&#7735;imbo, sy&#257;.</p>

					<p>[BJT Page 146]</p>

					<p class="f4">Kakudho n&#257;ma &#257;nanda up&#257;sako pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko tattha parinibb&#257;yī an&#257;vattidhammo tasm&#257; lok&#257;. K&#257;li&#7749;go &#257;nanda up&#257;sako pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko tattha parinibb&#257;yī an&#257;vattidhammo tasm&#257; lok&#257;. Nikaṭo &#257;nanda up&#257;sako pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko tattha parinibb&#257;yī an&#257;vattidhammo tasm&#257; lok&#257;. Kaṭissabho &#257;nanda up&#257;sako pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko tattha parinibb&#257;yī an&#257;vattidhammo tasm&#257; lok&#257;. Tuṭṭho &#257;nanda up&#257;sako pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko tattha parinibb&#257;yī an&#257;vattidhammo tasm&#257; lok&#257;. Santuṭṭho &#257;nanda up&#257;sako pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko tattha parinibb&#257;yī an&#257;vattidhammo tasm&#257; lok&#257;. Bhaddo &#257;nanda up&#257;sako pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko tattha parinibb&#257;yī an&#257;vattidhammo tasm&#257; lok&#257;. Subhaddo &#257;nanda up&#257;sako pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko tattha parinibb&#257;yī an&#257;vattidhammo tasm&#257; <a id="pg093"><span class="f2 g"><b>[page 093]</b></span></a> lok&#257;.</p>

					<p class="f4">Paropa&#241;&#241;&#257;sa&#7747; &#257;nanda n&#257;dike up&#257;sak&#257; k&#257;lakat&#257; pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tik&#257; tattha parinibb&#257;yino an&#257;vattidhamm&#257; tasm&#257; lok&#257;.</p>

					<p class="f4">S&#257;dhik&#257; navuti &#257;nanda n&#257;dike up&#257;sak&#257; k&#257;lakat&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; r&#257;gadosamoh&#257;na&#7747; tanutt&#257; sakad&#257;g&#257;mino sakideva ima&#7747; loka&#7747; &#257;gantv&#257; dukkhassanta&#7747; karissanti.</p>

					<p class="f4">S&#257;tirek&#257;ni &#257;nanda pa&#241;ca sat&#257;ni n&#257;dike up&#257;sak&#257; k&#257;lakat&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; sot&#257;pann&#257; avinip&#257;tadhamm&#257; niyat&#257; sambodhipar&#257;ya&#7751;&#257;.</p>

					<p class="f4">38. Anacchariya&#7747; kho paneta&#7747; &#257;nanda ya&#7747; manussabh&#363;to k&#257;la&#7747; kareyya, tasmi&#241;ce k&#257;lakate tath&#257;gata&#7747; upasa&#7749;kamitv&#257; etamattha&#7747; pucchissatha, vihes&#257; ces&#257; &#257;nanda tath&#257;gatassa. Tasm&#257;tih&#257;nanda dhamm&#257;d&#257;sa&#7747; n&#257;ma dhammapariy&#257;ya&#7747; desess&#257;mi yena samann&#257;gato ariyas&#257;vako &#257;ka&#7749;kham&#257;no attan&#257;'va att&#257;na&#7747; by&#257;kareyya: 'khī&#7751;anirayomhi khī&#7751;atiracch&#257;nayoni khī&#7751;apettivisayo khī&#7751;&#257;p&#257;yaduggativinip&#257;to, sot&#257;pannohamasmi avinip&#257;tadhammo niyato sambodhipar&#257;ya&#7751;o'ti.</p>

					<p class="f4">Katamo ca so &#257;nanda dhamm&#257;d&#257;so dhammapariy&#257;yo yena samann&#257;gato ariyas&#257;vako &#257;ka&#7749;kham&#257;no attan&#257; va att&#257;na&#7747; by&#257;kareyya: khī&#7751;anireyomhi khī&#7751;atiracch&#257;nayoni khī&#7751;apettivisayo khī&#7751;&#257;p&#257;yaduggativinip&#257;to, sot&#257;panno'hamasmi avinip&#257;tadhammo niyato sambodhipar&#257;ya&#7751;o'ti:</p>

					<p>[BJT Page 148]</p>

					<p class="f4">Idh&#257;nanda ariyas&#257;vako buddhe aveccappas&#257;dena samann&#257;gato hoti: "itipi so bhagav&#257; araha&#7747; samm&#257;sambuddho vijj&#257;cara&#7751;asampanno sugato lokavid&#363; anuttaro purisadammas&#257;rathī satth&#257; devamanuss&#257;na&#7747; buddho bhagav&#257;"ti.</p>

					<p class="f4">Dhamme aveccappas&#257;dena samann&#257;gato hoti: "sv&#257;kkh&#257;to bhagavat&#257; dhammo sandiṭṭhiko ak&#257;liko ehipassiko opanayiko1 paccatta&#7747; veditabbo vi&#241;&#241;&#363;hī"ti.</p>

					<p class="f4">Sa&#7749;ghe aveccappas&#257;dena samann&#257;gato hoti: "supaṭipanno bhagavato s&#257;vakasa&#7749;gho, ujupaṭipanno bhagavato s&#257;vakasa&#7749;gho, &#241;&#257;yapaṭipanno <a id="pg094"><span class="f2 g"><b>[page 094]</b></span></a> bhagavato s&#257;vakasa&#7749;gho, s&#257;mīcipaṭipanno bhagavato s&#257;vakasa&#7749;gho. Yadida&#7747; catt&#257;ri purisayug&#257;ni, aṭṭha purisapuggal&#257;. Esa bhagavato s&#257;vakasa&#7749;gho &#257;huneyyo, p&#257;huneyyo, dakkhi&#7751;eyyo, a&#241;jalikaranīyo, anuttara&#7747; pu&#241;&#241;akkhetta&#7747; lokass&#257;"ti.</p>

					<p class="f4">Ariyakantehi sīlehi samann&#257;gato hoti akhaṇḍehi acchiddehi asabalehi akamm&#257;sehi bhujissehi vi&#241;&#241;&#363;ppasatthehi apar&#257;maṭṭhehi sam&#257;dhisa&#7747;vattanikehi.</p>

					<p class="f4">Aya&#7747; kho so &#257;nanda dhamm&#257;d&#257;so dhammapariy&#257;yo yena samann&#257;gato ariyas&#257;vako &#257;ka&#7749;kham&#257;no attan&#257;'va att&#257;na&#7747; by&#257;kareyya 'khī&#7751;anirayo'mbhi khī&#7751;atiracch&#257;nayoni khī&#7751;apettivisayo khī&#7751;&#257;p&#257;yaduggativinip&#257;to. Sot&#257;pannohamasmi avinip&#257;tadhammo niyato sambodhipar&#257;ya&#7751;o'ti.</p>

					<p class="f4">39. Tatra pi suda&#7747; bhagav&#257; n&#257;dike viharanto gi&#241;jak&#257;vasathe etadeva bahula&#7747; bhikkh&#363;na&#7747; dhammi&#7747; katha&#7747; karoti: "iti sīla&#7747;, iti sam&#257;dhi, iti pa&#241;&#241;&#257; sīlaparibh&#257;vito sam&#257;dhi mahapphalo hoti mah&#257;nisa&#7747;so. Sam&#257;dhiparibh&#257;vit&#257; pa&#241;&#241;&#257; mahapphal&#257; hoti mah&#257;nisa&#7747;s&#257;. Pa&#241;&#241;&#257;paribh&#257;vita&#7747; citta&#7747; sammadeva &#257;savehi vimuccati - seyyathīda&#7747;: k&#257;m&#257;sav&#257; bhav&#257;sav&#257; avijj&#257;sav&#257;"ti.<br />
					1. Opaneyyako, machasa&#7747;.</p>

					<p>[BJT Page 150]</p>

					<p class="f4">(Ambap&#257;livane satipaṭṭh&#257;na desan&#257;)<br />
					40. Atha kho bhagav&#257; n&#257;dike yath&#257;bhiratta&#7747; viharitv&#257; &#257;yasmanta&#7747; &#257;nanda&#7747; &#257;mantesi: '&#257;y&#257;m&#257;nanda, yena ves&#257;li tenupasa&#7749;kamiss&#257;m&#257;'ti. 'Eva&#7747; bhante'ti kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena ves&#257;lī tadavasari. Tatra suda&#7747; bhagav&#257; ves&#257;liya&#7747; viharati ambap&#257;livane. Tatra kho bhagav&#257; bhikkh&#363; &#257;mantesi:</p>

					<p class="f4">"Sato bhikkhave bhikkh&#363; vihareyya sampaj&#257;no. Aya&#7747; vo amh&#257;ka&#7747; anus&#257;sanī.</p>

					<p class="f4">Katha&#241;ca bhikkhave, bhikkhu sato hoti: idha bhikkhave, bhikkhu k&#257;ye k&#257;y&#257;nupassī viharati &#257;t&#257;pīsampaj&#257;no <a id="pg095"><span class="f2 g"><b>[page 095]</b></span></a> satim&#257; vineyya loke abhijjh&#257;domanassa&#7747;, vedan&#257;su vedan&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;, citte citt&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747; dhammesu dhamm&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;. Eva&#7747; kho bhikkhave, bhikkhu sato hoti.</p>

					<p class="f4">Katha&#241;ca bhikkhave, bhikkhu sampaj&#257;no hoti: idha bhikkhave, bhikkhu abhikkante paṭikkante sampaj&#257;nak&#257;rī hoti. &#256;lokite vilokite sampaj&#257;nak&#257;rī hoti. Sammi&#241;jite pas&#257;rite sampaj&#257;nak&#257;rī hoti. Sa&#7749;gh&#257;ṭipattacīvaradh&#257;ra&#7751;e sampaj&#257;nak&#257;rī hoti. Asite pīte kh&#257;yite s&#257;yite sampaj&#257;nak&#257;rī hoti. Ucc&#257;rapass&#257;vakamme sampaj&#257;nak&#257;rī hoti. Gate ṭhite nisinne sutte j&#257;garite bh&#257;site tu&#7751;hībh&#257;ve sampaj&#257;nak&#257;rī hoti. Eva&#7747; kho bhikkhave, bhikkhu sampaj&#257;no hoti.<br />
					Sato bhikkhave, bhikkhu vihareyya sampaj&#257;no. Aya&#7747; vo amh&#257;ka&#7747; anus&#257;sanī"ti.</p>

					<p>[BJT Page 152]</p>

					<p class="f4">(Ambap&#257;lī &#257;r&#257;mapaṭiggahana&#7747;)</p>

					<p class="f4">41. Assosi kho ambap&#257;lī ga&#7751;ik&#257; 'bhagav&#257; kira ves&#257;li&#7747; anuppatto ves&#257;liya&#7747; viharati mayha&#7747; ambavane'ti. Atha kho ambap&#257;lī ga&#7751;ik&#257; bhadd&#257;ni bhadd&#257;ni y&#257;n&#257;ni yoj&#257;petv&#257;, bhadda&#7747; y&#257;na&#7747; abhir&#363;hitv&#257;, bhaddehi bhaddehi y&#257;nehi ves&#257;liy&#257; niyy&#257;si. Yena sako &#257;r&#257;mo tena p&#257;y&#257;si. Y&#257;vatik&#257; y&#257;nassa bh&#363;mi y&#257;nena gantv&#257; y&#257;n&#257; paccorohitv&#257; pattik&#257;'va yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho ambap&#257;li&#7747; ga&#7751;ika&#7747; bhagav&#257; dhammiy&#257; kath&#257;ya sandassesi sam&#257;dapesi samuttejesi sampaha&#7747;sesi. Atha kho ambap&#257;lī ga&#7751;ik&#257; bhagavat&#257; dhammiy&#257; kath&#257;ya sandassit&#257; sam&#257;dapit&#257; samuttejit&#257; sampaha&#7747;sit&#257; bhagavanta&#7747; etadavoca: 'adhiv&#257;setu me bhante bhagav&#257; sv&#257;tan&#257;ya bhatta&#7747; saddhi&#7747; bhikkhusa&#7749;ghen&#257;'ti. Adhiv&#257;sesi bhagav&#257; tu&#7751;hībh&#257;vena. Atha kho ambap&#257;lī ga&#7751;ik&#257; bhagavato adhiv&#257;sana&#7747; viditv&#257; uṭṭh&#257;y&#257;san&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; pakk&#257;mi.</p>

					<p class="f4">42. Assosu&#7747; kho ves&#257;lik&#257; licchavī 'bhagav&#257; kira <a id="pg096"><span class="f2 g"><b>[page 096]</b></span></a> ves&#257;li&#7747; anuppatto ves&#257;liya&#7747; viharati ambap&#257;livane'ti. Atha kho te licchavī bhadd&#257;ni bhadd&#257;ni y&#257;n&#257;ni yoj&#257;petv&#257;, bhadda&#7747; bhadda&#7747; y&#257;na&#7747; abhir&#363;hitv&#257;, bhaddehi bhaddehi y&#257;nehi ves&#257;liy&#257; nīya&#7747;su. 1 Tatra ekacce licchavī nīl&#257; honti nīlava&#7751;&#7751;&#257; nīlavatth&#257; nīl&#257;la&#7749;k&#257;r&#257;, ekacce licchavī pīt&#257; honti pītava&#7751;&#7751;&#257; pītavatth&#257; pīt&#257;la&#7749;k&#257;r&#257;, ekacce licchavī lohit&#257;2 honti lohitava&#7751;&#7751;&#257; lohitavatth&#257; lohit&#257;la&#7749;k&#257;r&#257;, ekacce licchavī od&#257;t&#257; honti od&#257;tava&#7751;&#7751;&#257; od&#257;tavatth&#257; od&#257;t&#257;la&#7749;k&#257;r&#257;.</p>

					<p class="f4">43. Atha kho ambap&#257;lī ga&#7751;ik&#257; dahar&#257;na&#7747; dahar&#257;na&#7747; licchavīna&#7747; akkhena akkha&#7747; cakkena cakka&#7747; yugena yuga&#7747; pativaṭṭesi. 3 Atha kho te licchavī ambap&#257;li&#7747; ga&#7751;ika&#7747; etadavocu&#7747;: 'ki&#241;je, ambap&#257;li, dahar&#257;na&#7747; dahar&#257;na&#7747; licchavīna&#7747; akkhena akkha&#7747; cakkena cakka&#7747; yugena yuga&#7747; pativaṭṭesī?Ti. 'Tath&#257; hi pana me ayyaputt&#257;, bhagav&#257; nimantino sv&#257;tan&#257;ya bhatta&#7747; saddhi&#7747; bhikkhusa&#7749;ghen&#257;'ti. 'Dehi je, ambap&#257;li, eta&#7747; bhatta&#7747; satasahassen&#257;'ti. 'Sace'pi me ayyaputt&#257; ves&#257;li&#7747; s&#257;h&#257;ra&#7747; dassatha, evamaha&#7747; ta&#7747; bhatta&#7747; 4 na dass&#257;mī'ti. Atha kho te licchavī a&#7749;guli&#7747;5 poṭhesu&#7747;. 'Jitamh&#257; vata bho ambak&#257;ya, 6 jitamh&#257;7 vata bho ambak&#257;y&#257;'ti.</p>

					<p class="f4">1. Nīy&#257;yi&#7747;su - [PTS] Nīyya&#7747;su, machasa&#7747;, sy&#257;. 2.Lohitak&#257; - [PTS. 3.] Paṭivaṭṭesi, machasa&#7747; - [PTS,] sy&#257;. 4.Esīmpi mahatta&#7747; - sy&#257;. 5. A&#7749;gulī sīmu. [PTS. 6.] Ambap&#257;lik&#257;ya - sy&#257;. 7. Va&#241;citamh&#257; - [PTS]<br />
					[BJT Page 154]</p>

					<p class="f4">44. Atha kho te licchavī yena ambap&#257;livana&#7747; tena p&#257;yi&#7747;su. Addas&#257; kho bhagav&#257; te licchavī d&#363;rato'va &#257;gacchante. Disv&#257; bhikkh&#363; &#257;mantesi: 'yesa&#7747; bhikkhave bhikkh&#363;na&#7747; dev&#257; t&#257;vati&#7747;s&#257; adiṭṭh&#257;, 1 oloketha bhikkhave, licchavīparisa&#7747;, avaloketha 2 <a id="pg097"><span class="f2 g"><b>[page 097]</b></span></a> bhikkhave, licchavīparisa&#7747;, upasa&#7747;haratha bhikkhave licchavīparisa&#7747; t&#257;vati&#7747;sasadisanti 3.</p>

					<p class="f4">45. Atha kho te licchavī y&#257;vatik&#257; y&#257;nassa bh&#363;mi y&#257;nena ganatv&#257; y&#257;n&#257; paccorohitv&#257;, pattik&#257;'va yena bhagav&#257; tenupasa&#7749;kami&#7747;su. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi&#7747;su. Ekamanta&#7747; nisinne kho te licchavī bhagav&#257; dhammiy&#257; kath&#257;ya sandassesi sam&#257;dapesi samuttejesi sampaha&#7747;sesi. Atha kho te licchavī bhagavat&#257; dhammiy&#257; kath&#257;ya sandassit&#257; sam&#257;dapit&#257; samuttejit&#257; sampaha&#7747;sit&#257; bhagavanta&#7747; etadavocu&#7747;: 'adhiv&#257;setu no bhagav&#257; sv&#257;tan&#257;ya bhatta&#7747; saddhi&#7747; bhikkhusa&#7749;ghen&#257;'ti. Atha kho bhagav&#257; te licchavī etadavoca. 'Adhivuttha&#7747; kho me licchavī sv&#257;tan&#257;ya ambap&#257;liy&#257; ga&#7751;ik&#257;ya 4 bhattanti. ' Atha kho te licchavī a&#7749;guli&#7747; poṭhesu&#7747;: 'jitambh&#257; vata bho ambak&#257;ya. Jitambh&#257; vata bho ambak&#257;y&#257;'ti. Atha kho te licchavī bhagavato bh&#257;sita&#7747; abhinanditv&#257; anumoditv&#257; uṭṭh&#257;y&#257;san&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; pakkami&#7747;su.</p>

					<p class="f4">46. Atha kho ambap&#257;lī ga&#7751;ik&#257; tass&#257; ettiy&#257; accayena sake &#257;r&#257;me pa&#7751;īta&#7747; kh&#257;danīya&#7747; bhojanīya&#7747; paṭiy&#257;d&#257;petv&#257; bhagavato k&#257;la&#7747; &#257;roc&#257;pesi: 'k&#257;lo bhante, niṭṭhita&#7747; bhattanti'. Atha kho bhagav&#257; pubba&#7751;hasamaya&#7747; niv&#257;setv&#257; pattacīvaram&#257;d&#257;ya saddhi&#7747; bhikkhusa&#7749;ghena yena ambap&#257;liy&#257; ga&#7751;ik&#257;ya nivesana&#7747; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Atha kho ambap&#257;lī ga&#7751;ik&#257; buddhapamukha&#7747; bhikkhusa&#7749;gha&#7747; pa&#7751;ītena kh&#257;danīyena bhojanīyena sahatth&#257; santappesi sampav&#257;resi. Atha kho ambap&#257;lī ga&#7751;ik&#257; bhagavanta&#7747; bhutt&#257;vi&#7747; onītapattap&#257;&#7751;i&#7747; a&#241;&#241;atara&#7747; nīca&#7747; &#257;sana&#7747; gahetv&#257; <a id="pg098"><span class="f2 g"><b>[page 098]</b></span></a> ekamanta&#7747; nisīdi. Ekamanta&#7747; nisinn&#257; kho ambap&#257;lī ga&#7751;ik&#257; bhagavanta&#7747; etadavoca: "im&#257;ha&#7747; bhante, &#257;r&#257;ma&#7747; buddhapamukhassa bhikkhusa&#7749;ghassa dammī"ti. Paṭiggahesi bhagav&#257; &#257;r&#257;ma&#7747;. Atha kho bhagav&#257; ambap&#257;li&#7747; ga&#7751;ika&#7747; dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; uṭṭh&#257;y&#257;san&#257; pakk&#257;mi.</p>

					<p class="f4">47. Tatra pi suda&#7747; bhagav&#257; ves&#257;liya&#7747; viharanto ambap&#257;livane etadeva bahula&#7747; bhikkh&#363;na&#7747; dhammi&#7747; katha&#7747; karoti: 'iti sīla&#7747;, iti sam&#257;dhi, iti pa&#241;&#241;&#257;. Sīlaparibh&#257;vito sam&#257;dhi mahapphalo hoti mah&#257;nisa&#7747;so. Sam&#257;dhiparibh&#257;vit&#257; pa&#241;&#241;&#257; mahapphal&#257; hoti mah&#257;nisa&#7747;s&#257; pa&#241;&#241;&#257;paribh&#257;vita&#7747; citta&#7747; sammadeva &#257;savehi vimuccati - seyyathīda&#7747;: k&#257;m&#257;sav&#257; bhav&#257;sav&#257; avijj&#257;sav&#257;"ti.</p>

					<p class="f4">1. Adiṭṭhapubb&#257; - katthavi. 2. Apaloketha - sīmu. 3. T&#257;vati&#7747;s&#257; sadisa&#7747; - sīmu t&#257;vati&#7747;saparisa&#7747; - [PTS. 4.] Ambap&#257;liga&#7751;ik&#257;ya - sīmu - [PTS]</p>

					<p>[BJT Page 156]</p>

					<p class="f4">(Beluvag&#257;me jīvitasa&#7749;kh&#257;ra - adhiṭṭh&#257;na&#7747;)</p>

					<p class="f4">48. Atha kho bhagav&#257; ambap&#257;livane yath&#257;bhiratta&#7747; viharitv&#257; &#257;yasmanta&#7747; &#257;nanda&#7747; &#257;mantesi: '&#257;y&#257;m&#257;nanda, yena beluvag&#257;mako2 tenupasa&#7749;kamiss&#257;m&#257;'ti. 'Eva&#7747; bhante'ti kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena beluvag&#257;mako tadavasari. Tatra suda&#7747; bhagav&#257; beluvag&#257;make viharati. Tatra kho bhagav&#257; bhikkh&#363; &#257;mantesi: 'etha tumhe bhikkhave samant&#257; ves&#257;li&#7747; yath&#257;mitta&#7747; yath&#257;sandiṭṭha&#7747; yath&#257;sambhatta&#7747; vassa&#7747; upetha. 3 Aha&#7747; pana idheva beluvag&#257;make vassa&#7747; upagacch&#257;mī'ti. 'Eva&#7747; bhante'ti kho te bhikkh&#363; bhagavato paṭissutv&#257; samant&#257; ves&#257;li&#7747; yath&#257;mitta&#7747; yath&#257;sandiṭṭha&#7747; <a id="pg099"><span class="f2 g"><b>[page 099]</b></span></a> yath&#257;sambhatta&#7747; vassa&#7747; upagacchi&#7747;su. 4 Bhagav&#257; pana tatve beluvag&#257;make vassa&#7747; upaga&#241;chi. 5</p>

					<p class="f4">49. Atha kho bhagavato vass&#363;pagatassa kharo &#257;b&#257;dho uppajji. B&#257;&#7735;h&#257;6 vedan&#257; vattanti m&#257;ra&#7751;antik&#257;. T&#257; suda&#7747;7 bhagav&#257; sato sampaj&#257;no adhiv&#257;seti 8 aviha&#241;&#241;am&#257;no. Atha kho bhagavato etadahosi: 'na kho meta&#7747; patir&#363;pa&#7747; yo'ha&#7747;9 an&#257;mantetv&#257; upaṭṭh&#257;ke anapaloketv&#257; bhikkhusa&#7749;gha&#7747; parinibb&#257;yeyya&#7747;. Yann&#363;n&#257;ha&#7747; ima&#7747; &#257;b&#257;dha&#7747; viriyena10 paṭippan&#257;metv&#257; jīvitasa&#7749;kh&#257;ra&#7747; adhiṭṭh&#257;ya vihareyya'nti. Atha kho bhagav&#257; ta&#7747; &#257;b&#257;dha&#7747; viriyena paṭippan&#257;metv&#257; jīvitasa&#7749;kh&#257;ra&#7747; adhiṭṭh&#257;ya vih&#257;si. Atha kho bhagavato so &#257;b&#257;dho paṭippassamhi. Atha kho bhagav&#257; gil&#257;n&#257; vuṭṭhito aciravuṭṭhito gela&#241;&#241;&#257; vih&#257;r&#257; nikkhamma vih&#257;rapacch&#257;y&#257;ya&#7747;11 pa&#241;&#241;atte &#257;sane nisīdi.</p>

					<p class="f4">50. Atha kho &#257;yasm&#257; &#257;nando yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando bhagavanta&#7747; etadavoca: "diṭṭho12 me bhante bhagavato ph&#257;su. Diṭaṭha&#7747; me bhante bhagavato khamanīya&#7747;. Api ca me bhante madhurakaj&#257;to viya k&#257;yo. Dis&#257;'pi me na pakkh&#257;yanti, dhamm&#257;'pi ma&#7747; nappaṭibhanti bhagavato gela&#241;&#241;ena. Api ca me bhante ahosi k&#257;ci deva ass&#257;samatt&#257; 'na t&#257;va bhagav&#257; parinibb&#257;yissati na y&#257;va bhagav&#257; bhikkhusa&#7749;gha&#7747; &#257;rabbha ki&#241;cideva ud&#257;haratī"ti.</p>

					<p class="f4">1. Parivesan&#257;. [PTS. 2.] Ve&#7735;uvag&#257;mako - machasa&#7747;, 3.Upagacchatha - sy&#257;. 4. Upaga&#241;ju&#7747; - [PTS. 5.] Upagacchi - machasa&#7747;. 6.Pab&#257;&#7735;abh&#257; - katthaci. 7. Tatra suda&#7747; - machasa&#7747;. 8. Adhiv&#257;sesi - machasa&#7747;. 9. Yav&#257;ha&#7747; - machasa&#7747;. 10. Viriyena - machasa&#7747;. 11.Vih&#257;rapapacach&#257;y&#257;ya&#7747; - sy&#257;. 12. Diṭṭh&#257; - katthaci.</p>

					<p>[BJT Page 158]</p>

					<p class="f4">51. <a id="pg100"><span class="f2 g"><b>[page 100]</b></span></a> kimpan&#257;nanda bhikkhusa&#7749;gho mayi pacc&#257;si&#7747;sati:1 desito &#257;nanda, may&#257; dhammo anantara&#7747; ab&#257;hira&#7747; karitv&#257; natth&#257;nanda 2 tath&#257;gatassa dhammesu &#257;cariyamuṭṭhi. Yassa n&#363;na &#257;nanda evamassa: 'aha&#7747; bhikkhusa&#7749;gha&#7747; parihariss&#257;mī'ti v&#257;, mamuddesiko bhikkhusa&#7749;gho'ti v&#257;, so n&#363;na &#257;nanda, bhikkhusa&#7749;gha&#7747; &#257;rabbha ki&#241;cideva ud&#257;hareyya. Tath&#257;gatassa kho &#257;nanda na eva&#7747; hoti: 'aha&#7747; bhikkhusa&#7749;gha&#7747; parihariss&#257;mī'ti v&#257; mamuddesiko bhikkhusa&#7749;gho'ti v&#257;. Sa ki&#7747;3 &#257;nanda tath&#257;gato bhikkhusa&#7749;gha&#7747; &#257;rabbha ki&#241;cideva ud&#257;harissati?</p>

					<p class="f4">52. Aha&#7747; kho pan&#257;nanda, etarahi ji&#7751;&#7751;o vuddho mahallako addhagato vayo anuppatto. &#256;sītiko me vayo vattati. Seyyath&#257;pi &#257;nanda, jajjarasakaṭa&#7747; vekkhamissakena 4 y&#257;peti, evameva kho &#257;nanda vekkhamissakena ma&#241;&#241;e tath&#257;gatassa k&#257;yo y&#257;peti. Yasmi&#7747; &#257;nanda, samaye tath&#257;gato sabbanimitt&#257;na&#7747; amanasik&#257;r&#257; ekacc&#257;na&#7747; vedan&#257;na&#7747; nirodh&#257; animitta&#7747; cetosam&#257;dhi&#7747; upasampajja viharati, ph&#257;sutaro5 &#257;nanda, tasmi&#7747; samaye tath&#257;gatassa k&#257;yo hoti. Tasm&#257;tih&#257;nanda, attadīp&#257; viharatha attasara&#7751;&#257; ana&#241;&#241;asara&#7751;&#257;, dhammadīp&#257; dhammasara&#7751;&#257; ana&#241;&#241;asara&#7751;&#257;.</p>

					<p class="f4">53. Katha&#241;ca &#257;nanda, bhikkhu attadīpo viharati attasara&#7751;o ana&#241;&#241;asara&#7751;o, dhammadīpo dhammasara&#7751;o ana&#241;&#241;asara&#7751;o: idh&#257;nanda bhikkhu k&#257;ye k&#257;y&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;, vedan&#257;su vedan&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;, citte citt&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;, dhammesu dhamm&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;.</p>

					<p class="f4">54. Eva&#7747; kho &#257;nanda, bhikkhu attadīpo viharati attasara&#7751;o ana&#241;&#241;asara&#7751;o, dhammadīpo dhammasara&#7751;o ana&#241;&#241;asara&#7751;o. <a id="pg101"><span class="f2 g"><b>[page 101]</b></span></a> ye hi keci &#257;nanda, etarahi v&#257; mama&#7747; v&#257; accayena attadīp&#257; viharissanti attasara&#7751;&#257; ana&#241;&#241;asara&#7751;&#257;. Dhammadīp&#257; dhammasara&#7751;&#257; ana&#241;&#241;asara&#7751;&#257;, tamatagge me te &#257;nanda, bhikkhu bhavissanti ye keci sikkh&#257;k&#257;m&#257;'ti.</p>

					<p class="f4">Dutiyabh&#257;&#7751;av&#257;ra&#7747;.</p>

					<p class="f4">1. Pacc&#257;sīsati, machasa&#7747;. 2. Na natth&#257;nanda, [PTS. 3.] Ki&#7747;, [PTS. 4.] Vedhamissakena, sīmu: n&#257;: veṭhamisasakena, katthaci. Ve&#7735;umissakena, sy&#257;. Veghamissakena, [PTS,] vekhamissakena, di a; machasa&#7747;. 5. Ph&#257;sukato, [PTS]</p>

					<p>[BJT Page 160]</p>

					<p class="f4">(C&#257;p&#257;lacetiye &#257;yusa&#7749;kh&#257;rossajana&#7747;)</p>

					<p class="f4">55. <a id="pg102"><span class="f2 g"><b>[page 102]</b></span></a> atha kho bhagav&#257; pubbanhasamaya&#7747; niv&#257;setv&#257; pattacīvaram&#257;d&#257;ya ves&#257;li&#7747; piṇḍ&#257;ya p&#257;visi. Ves&#257;liya&#7747; piṇḍ&#257;ya caritv&#257; pacch&#257;bhatta&#7747; piṇḍap&#257;tapaṭikkanto &#257;yasmanta&#7747; &#257;nanda&#7747; &#257;mantesi: "ga&#7751;h&#257;hi &#257;nanda nisīdana&#7747;, yena c&#257;p&#257;la&#7747; cetiya&#7747;1 tenupasa&#7749;kamiss&#257;ma div&#257;vih&#257;r&#257;y&#257;"ti. 'Eva&#7747; bhante'ti kho &#257;yasm&#257; &#257;nando bhagavato paṭissutv&#257; nisīdana&#7747; &#257;d&#257;ya bhagavanta&#7747; piṭṭhito piṭṭhito anubandhi. Atha kho bhagav&#257; yena c&#257;p&#257;la&#7747; cetiya&#7747; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. &#256;yasm&#257; pi kho &#257;nando bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho &#257;yasmanta&#7747; &#257;nanda&#7747; bhagav&#257; etadavoca:<br />
					56. "Rama&#7751;īy&#257; &#257;nanda ves&#257;lī, rama&#7751;īya&#7747; udena&#7747; cetiya&#7747;, rama&#7751;īya&#7747; gotamaka&#7747; cetiya&#7747;, rama&#7751;īya&#7747; sattamba 2 cetiya&#7747;, rama&#7751;īya&#7747; bahuputta&#7747; cetiya&#7747;, rama&#7751;īya&#7747; s&#257;randada&#7747; cetiya&#7747;3 rama&#7751;īya&#7747; c&#257;p&#257;la&#7747; cetiya&#7747;. <a id="pg103"><span class="f2 g"><b>[page 103]</b></span></a> yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;, so &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257;. Tath&#257;gatassa kho pana &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;"ti.</p>

					<p class="f4">57. Eva&#7747; kho4 &#257;yasm&#257; &#257;nando bhagavat&#257; o&#7735;&#257;rike nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na bhagavanta&#7747; y&#257;ci "tiṭṭhatu bhante bhagav&#257; kappa&#7747;, tiṭṭhatu sugato kappa&#7747; bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;nanti" yath&#257; ta&#7747; m&#257;rena pariyuṭṭhitacitto.<br />
					58. Dutiyampi kho bhagav&#257; &#257;yasmanta&#7747; &#257;nanda&#7747; &#257;mantesi: "rama&#7751;īy&#257; &#257;nanda ves&#257;lī, rama&#7751;īya&#7747; udena&#7747; cetiya&#7747;, rama&#7751;īya&#7747; gotamaka&#7747; cetiya&#7747;, rama&#7751;īya&#7747; sattamba 2 cetiya&#7747;, rama&#7751;īya&#7747; bahuputta&#7747; cetiya&#7747;, rama&#7751;īya&#7747; s&#257;randada&#7747; cetiya&#7747;3 rama&#7751;īya&#7747; c&#257;p&#257;la&#7747; cetiya&#7747;.<br />
					1. C&#257;p&#257;lacetiya&#7747;, sīmu p&#257;vala&#7747; cetiya&#7747;, sy&#257;. 2. Sattambaka&#7747; cetiya. [PTS. 3.] &#256;nandacetiya&#7747;, sīmu. 4. Evampi. Sata</p>

					<p class="f4">[BJT Page 162]</p>

					<p class="f4">Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;, so &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257;. Tath&#257;gatassa kho pana &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;"ti.</p>

					<p class="f4">Tatiyampi kho bhagav&#257; &#257;yasmanta&#7747; &#257;nanda&#7747; &#257;mantesi: "rama&#7751;īy&#257; &#257;nanda ves&#257;lī, rama&#7751;īya&#7747; udena&#7747; cetiya&#7747;, rama&#7751;īya&#7747; gotamaka&#7747; cetiya&#7747;, rama&#7751;īya&#7747; sattamba 2 cetiya&#7747;, rama&#7751;īya&#7747; bahuputta&#7747; cetiya&#7747;, rama&#7751;īya&#7747; s&#257;randada&#7747; cetiya&#7747;3 rama&#7751;īya&#7747; c&#257;p&#257;la&#7747; cetiya&#7747;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;, so &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257;. Tath&#257;gatassa kho pana &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;"ti.<br />
					59. Evampi kho &#257;yasm&#257; &#257;nando bhagavat&#257; o&#7735;&#257;rike nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. <a id="pg104"><span class="f2 g"><b>[page 104]</b></span></a> na bhagavanta&#7747; y&#257;ci "tiṭṭhatu bhante bhagav&#257; kappa&#7747;, tiṭṭhatu sugato kappa&#7747; bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;nanti" yath&#257; ta&#7747; m&#257;rena pariyuṭṭhitacitto.</p>

					<p class="f4">60. Atha kho bhagav&#257; &#257;yasmanta&#7747; &#257;nanda&#7747; &#257;mantesi: "gaccha tva&#7747; &#257;nanda, yassa'd&#257;ni k&#257;la&#7747; ma&#241;&#241;asī" ti. 'Eva&#7747; bhante'ti kho &#257;yasm&#257; &#257;nando bhagavato paṭissutv&#257; uṭṭh&#257;y&#257;san&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; avid&#363;re a&#241;&#241;atarasmi&#7747; rukkham&#363;le nisīdi. Atha kho m&#257;ro p&#257;pim&#257; acirapakkante &#257;yasmante &#257;nande yena bhagav&#257; tenupasa&#7749;kami. Upasa&#7749;kamitv&#257; ekamanta&#7747; aṭṭh&#257;si. Ekamanta&#7747; ṭhito kho m&#257;ro p&#257;pim&#257; bhagavanta&#7747; etadavoca:</p>

					<p class="f4">61. "Parinibb&#257;tu'd&#257;ni bhante bhagav&#257;. Parinibb&#257;tu sugato parinibb&#257;nak&#257;lo'd&#257;ni bhante bhagavato. "Bh&#257;sit&#257; kho panes&#257; bhante bhagavat&#257; v&#257;c&#257;: 'na t&#257;v&#257;ha&#7747; p&#257;pima parinibb&#257;yiss&#257;mi y&#257;va me bhikkh&#363; na s&#257;vak&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;rino, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;apessanti paṭṭhapessanti vivarissanti vibhajissanti utt&#257;nīkarissanti, uppanna&#7747; parappav&#257;da&#7747; sahadhammena suniggahīta&#7747; niggahetv&#257; sapp&#257;ṭih&#257;riya&#7747; dhamma&#7747; desessantī ti. Etarahi kho pana bhante bhikkhu bhagavato s&#257;vaka&#7747; viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; <a id="pg105"><span class="f2 g"><b>[page 105]</b></span></a> s&#257;mīcipaṭipann&#257; anudhammac&#257;rino saka&#7747; &#257;cariyaka&#7747; uggahetv&#257; &#257;cikkhanti desenti pa&#241;&#241;apenti paṭṭhapenti vivaranti vibhajanti utt&#257;nīkaronti, uppanna&#7747; parappav&#257;da&#7747; sahadhammena suniggahīta&#7747; niggahetv&#257; sapp&#257;ṭih&#257;riya&#7747; dhamma&#7747; desenti. Parinibb&#257;tu'd&#257;ni bhante bhagav&#257;. Parinibb&#257;tu sugato. Parinibb&#257;nak&#257;lo' d&#257;ni bhante bhagavato. "</p>

					<p class="f4">[BJT Page 164]<br />
					62. "Bh&#257;sit&#257; kho panes&#257; bhante bhagavat&#257; v&#257;c&#257;: 'na t&#257;v&#257;ha&#7747; p&#257;pima parinibb&#257;yiss&#257;mi y&#257;va me bhikkhuniyo na s&#257;vik&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;riniyo, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;apessanti paṭṭhapessanti vivarissanti vibhajissanti utt&#257;ni karissanti, uppanna&#7747; parappav&#257;da&#7747; sahadhammena suniggahīta&#7747; niggahetv&#257; sapp&#257;ṭih&#257;riya&#7747; dhamma&#7747; desessanti'ti. Etarahi kho pana bhante bhikkhuniyo bhagavato s&#257;vik&#257; viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;riniyo, saka&#7747; &#257;cariyaka&#7747; uggahetv&#257; &#257;cikkhanti desenti pa&#241;&#241;apenti paṭṭhapenti vivaranti vibhajanti utt&#257;nīkaronti, uppanna&#7747; parappav&#257;da&#7747; sahadhammena suniggahīta&#7747; niggahetv&#257; sapp&#257;ṭih&#257;riya&#7747; dhamma&#7747; desenti. Parinibb&#257;tu'd&#257;ni bhante bhagav&#257;. Parinibb&#257;tu sugato. Parinibb&#257;nak&#257;lo'd&#257;ni bhante bhagavato. 63."Bh&#257;sit&#257; kho panes&#257; bhante bhagavat&#257; v&#257;c&#257;: 'na t&#257;v&#257;ha&#7747; p&#257;pima parinibb&#257;yiss&#257;mi y&#257;va me up&#257;sak&#257; na s&#257;vak&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;rino, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;apessanti paṭṭhapessanti vivarissanti vibhajissanti utt&#257;ni karissanti, uppanna&#7747; parappav&#257;da&#7747; sahadhammena suniggahīta&#7747; niggahetv&#257; sapp&#257;ṭih&#257;riya&#7747; dhamma&#7747; desessanti'ti. Etarahi kho pana bhante up&#257;sak&#257; bhagavato s&#257;vak&#257; viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;rino, saka&#7747; &#257;cariyaka&#7747; uggahetv&#257; &#257;cikkhinti desenti pa&#241;&#241;apenti paṭṭhapenti vivaranti vibhajanti utt&#257;nīkaronti, uppanna&#7747; parappav&#257;da&#7747; sahadhammena suniggahīta&#7747; niggahetv&#257; sapp&#257;ṭih&#257;riya&#7747; dhamma&#7747; desenti. Parinibb&#257;tu'd&#257;ni bhante bhagav&#257;. Parinibb&#257;tu sugato. Parinibb&#257;nak&#257;lo'd&#257;ni bhante bhagavato. "<br />
					64. "Bh&#257;sit&#257; kho panes&#257; bhante bhagavat&#257; v&#257;c&#257;: 'na t&#257;v&#257;ha&#7747; p&#257;pima parinibb&#257;yiss&#257;mi y&#257;va me up&#257;sik&#257; na s&#257;vik&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;riniyo, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;apessanti paṭṭhapessanti vivarissanti vibhajissanti utt&#257;ni karissanti, uppanna&#7747; parappav&#257;da&#7747; sahadhammena suniggahīta&#7747; niggahetv&#257; sapp&#257;ṭih&#257;riya&#7747; dhamma&#7747; desessanti'ti.</p>

					<p class="f4">[BJT Page 166]   etarahi kho pana bhante up&#257;sik&#257; bhagavato s&#257;vik&#257; viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;riniyo, saka&#7747; <a id="pg106"><span class="f2 g"><b>[page 106]</b></span></a> &#257;cariyaka&#7747; uggahetv&#257; &#257;cikkhanti desenti pa&#241;&#241;apenti paṭṭhapenti vivaranti vibhajanti utt&#257;nīkaronti, uppanna&#7747; parappav&#257;da&#7747; sahadhammena suniggahīta&#7747; niggahetv&#257; sapp&#257;ṭih&#257;riya&#7747; dhamma&#7747; desenti. Parinibb&#257;tu'd&#257;ni bhante bhagav&#257;. Parinibb&#257;tu sugato. Parinibb&#257;nak&#257;lo'd&#257;ni bhante bhagavato.</p>

					<p class="f4">65. Bh&#257;sit&#257; kho panes&#257; bhante bhagavat&#257; v&#257;c&#257;: 'na t&#257;v&#257;ha&#7747; p&#257;pima parinibb&#257;yiss&#257;mi y&#257;va me ida&#7747; brahmacariya&#7747; na iddha&#7747; ceva bhavissati phita&#241;ca vitth&#257;rika&#7747;1 b&#257;huja&#241;&#241;a&#7747; puthubh&#363;ta&#7747;, y&#257;va devamanussehi suppak&#257;sitanti', etarahi kho pana bhante bhagavato brahmacariya&#7747; iddha&#241;ceva phita&#241;ca vitth&#257;rika&#7747; b&#257;huja&#241;&#241;a&#7747; puthubh&#363;ta&#7747; y&#257;va demamanussehi suppak&#257;sita&#7747;. Parinibb&#257;tu'd&#257;ni bhante bhagav&#257;. Parinibb&#257;tu sugato. Parinibb&#257;nak&#257;lo'd&#257;ni bhante bhagavato"ti.</p>

					<p class="f4">66. Eva&#7747; vutte bhagav&#257; m&#257;ra&#7747; p&#257;pimanta&#7747; etadavoca: appossukke tva&#7747; p&#257;pima hohi. Na cira&#7747; tath&#257;gatassa parinibb&#257;na&#7747; bhavissati. Ite ti&#7751;&#7751;a&#7747; m&#257;s&#257;na&#7747; accayena tath&#257;gato parinibb&#257;yissatī"ti.</p>

					<p class="f4">67. Atha kho bhagav&#257; c&#257;p&#257;le cetiye sato sampaj&#257;no &#257;yusa&#7749;kh&#257;ra&#7747; ossaji. Ossaṭṭhe ca bhagavat&#257; &#257;yusa&#7749;kh&#257;re mah&#257;bh&#363;mic&#257;lo ahosi hi&#7747;sanako salomaha&#7747;so2. Devadundubhiyo3 ca phali&#7747;su. Atha kho bhagav&#257; <a id="pg107"><span class="f2 g"><b>[page 107]</b></span></a> etamattha&#7747; viditv&#257; t&#257;ya&#7747; vel&#257;ya&#7747; ima&#7747; ud&#257;na&#7747; ud&#257;nesi:</p>

					<p class="f4">Tulamatula&#241;ca sambhava&#7747;<br />
					Bhavasa&#7749;kh&#257;ramavassajī muni,<br />
					Ajjhattarato sam&#257;hito<br />
					Abhindi kavacamivattasambhavanti.</p>

					<p class="f4">(Bh&#363;mic&#257;lassa aṭṭha hetu)</p>

					<p class="f4">68. Atha kho &#257;yasmato &#257;nandassa etadahosi: acchariya&#7747; vata bho, abbhuta&#7747; vata bho. Mah&#257; vat&#257;ya&#7747; bh&#363;mic&#257;lo, sumah&#257; vat&#257;ya&#7747; bh&#363;mic&#257;lo, hi&#7747;sanako salomaha&#7747;so. Devadundubhiyo ca eli&#7747;su. Ko nu kho hetu ko paccayo mahato bh&#363;mic&#257;lassa p&#257;tubh&#257;v&#257;y&#257; ti. Atha kho &#257;yasm&#257; &#257;nando yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando bhagavanta&#7747; etadavoca: acchariya&#7747; bhante, abbhuta&#7747; bhante. Mah&#257; vat&#257;ya&#7747; bhante bh&#363;mic&#257;lo, sumah&#257; vat&#257;ya&#7747; bhante bh&#363;mic&#257;lo hi&#7747;sanako salomaha&#7747;so. Devadundubhiyo ca eli&#7747;su. Ko nu kho bhante hetu ko paccayo mahato bh&#363;mic&#257;lassa p&#257;tubh&#257;v&#257;y&#257;?"Ti.</p>

					<p class="f4">1. Vitth&#257;rita&#7747;, sīmu. 2. Lomaha&#7747;so, machasa&#7747;. 3. Devaduhiyo, sīmu</p>

					<p>[BJT Page 168]</p>

					<p class="f4">69. Aṭṭha kho ime &#257;nanda hetu aṭṭha paccay&#257; mahato bh&#363;mic&#257;lassa p&#257;tubh&#257;v&#257;ya. Katame aṭṭha?</p>

					<p class="f4">Aya&#7747; &#257;nanda mah&#257;paṭhavi udake patiṭṭhit&#257;. Udaka&#7747; v&#257;te patiṭṭhita&#7747;. V&#257;to &#257;k&#257;saṭṭho hoti. Hoti kho so &#257;nanda samayo ya&#7747; mah&#257;v&#257;t&#257; v&#257;yanti, mah&#257;v&#257;t&#257; v&#257;yant&#257; udaka&#7747; kampenti, udaka&#7747; kampita&#7747; paṭhavi&#7747; kampeti. Aya&#7747; <a id="pg108"><span class="f2 g"><b>[page 108]</b></span></a> paṭhamo hetu paṭhamo paccayo mahato bh&#363;mic&#257;lassa p&#257;tubh&#257;v&#257;ya. (1)</p>

					<p class="f4">Puna ca para&#7747; &#257;nanda sama&#7751;o v&#257; hoti br&#257;hma&#7751;o v&#257; ididhim&#257; cetovasippatto, devo v&#257; mahiddhiko mah&#257;nubh&#257;vo, tassa paritt&#257; paṭhavisa&#241;&#241;&#257; bh&#257;vit&#257; hoti, appam&#257;&#7751;&#257; &#257;posa&#241;&#241;&#257;. So ima&#7747; paṭhavi&#7747; kampeti sa&#7747;kampeti sampakampeti sampavedheti. Aya&#7747; dutiyo hetu dutiyo paccayo mahato bh&#363;mic&#257;lassa p&#257;tubh&#257;v&#257;ya. (2)</p>

					<p class="f4">Puna ca para&#7747; &#257;nanda yad&#257; bodhisatto tusit&#257; k&#257;y&#257; cavitv&#257; sato sampaj&#257;no m&#257;tukucchi&#7747; okkamati, tad&#257;'ya&#7747; paṭhavī kampati sa&#7747;kampati sampakampati sampavedhati. Aya&#7747; tatiyo hetu tatiyo paccayo mahato bh&#363;mic&#257;lassa p&#257;tubh&#257;v&#257;ya. (3)</p>

					<p class="f4">Puna ca para&#7747; &#257;nanda yad&#257; bodhisatto sato sampaj&#257;no m&#257;tukucchismi&#7747; nikkhamati, tad&#257;ya&#7747; paṭhavī kampati sa&#7747;kampati sampakampati sampavedhati. Aya&#7747; catuttho hetu catuttho paccayo mahato bh&#363;mic&#257;lassa p&#257;tubh&#257;v&#257;ya. (4)</p>

					<p class="f4">Puna ca para&#7747; &#257;nanda yad&#257; tath&#257;gato anuttara&#7747; samm&#257;sambodhi&#7747; abhisambujjhati, tad&#257;ya&#7747; paṭhavī kampati sa&#7749;kampati sampakampati sampavedhati. Aya&#7747; pa&#241;camo hetu pa&#241;camo paccayo mahato bh&#363;mic&#257;lassa p&#257;tubh&#257;v&#257;ya. (5)</p>

					<p class="f4">Puna ca para&#7747; &#257;nanda yad&#257; tath&#257;gato anuttara&#7747; dhammacakka&#7747; pavatteti, tad&#257;ya&#7747; paṭhavī kampati sa&#7747;kampati sampakampati sampavedhati. Aya&#7747; chaṭṭho hetu chaṭṭho paccayo mahato bh&#363;mic&#257;lassa p&#257;tubh&#257;v&#257;ya. (6)</p>

					<p class="f4">Puna ca para&#7747; &#257;nanda yad&#257; tath&#257;gato sato sampaj&#257;no &#257;yusa&#7749;kh&#257;ra&#7747; ossajati, tad&#257;ya&#7747; paṭhavī kampati sa&#7747;kampati sampakampati sampavedhati. Aya&#7747; sattamo hetu sattamo paccayo mahato bh&#363;mic&#257;lassa p&#257;tubh&#257;v&#257;ya. (7)</p>

					<p class="f4">1. Mah&#257;pathavi machasa&#7747;.</p>

					<p>[BJT Page 170]</p>

					<p class="f4">Puna ca para&#7747; &#257;nanda yad&#257; tath&#257;gato anup&#257;dises&#257;ya <a id="pg109"><span class="f2 g"><b>[page 109]</b></span></a> nibb&#257;nadh&#257;tuy&#257; parinibb&#257;yati, tad&#257;'ya&#7747; paṭhavī kampati sa&#7747;kampati sampakampati sampavedhati. Aya&#7747; aṭṭhamo hetu aṭṭhamo paccayo mahato bh&#363;mic&#257;lassa p&#257;tubh&#257;v&#257;ya. (8)</p>

					<p class="f4">Ime kho &#257;nanda aṭṭha hetu aṭṭha paccay&#257; mahato bh&#363;mic&#257;lassa p&#257;tubh&#257;v&#257;y&#257; ti.</p>

					<p class="f4">(Aṭṭhaparis&#257;)</p>

					<p class="f4">70. Aṭṭha kho im&#257; &#257;nanda paris&#257;. Katam&#257; aṭṭha? Khattiyaparis&#257; br&#257;hma&#7751;aparis&#257; gahapatiparis&#257; sama&#7751;aparis&#257; c&#257;tummah&#257;r&#257;jikaparis&#257; t&#257;vati&#7747;saparis&#257; m&#257;raparis&#257; brahmaparis&#257;.</p>

					<p class="f4">Abhij&#257;n&#257;mi kho pan&#257;ha&#7747; &#257;nanda anekasata&#7747; khattiyarisa&#7747; upasa&#7749;kamit&#257;1. Tatr&#257;pi may&#257; sannisinnapubba&#241;ceva sallapitapubba&#241;ca s&#257;kacch&#257; ca sam&#257;pajjitapubb&#257;. Tattha y&#257;disako tesa&#7747; va&#7751;&#7751;o hoti, t&#257;disako mayha&#7747; va&#7751;&#7751;o hoti. Y&#257;disako tesa&#7747; saro hoti, t&#257;disako mayha&#7747; saro hoti. Dhammiy&#257; ca 2 kath&#257;ya sandassemi. Sam&#257;dapemi samuttejemi. Sampaha&#7747;semi. Bh&#257;sam&#257;na&#241;ca ma&#7747; na j&#257;nanti 'ko nu kho aya&#7747; bh&#257;sati devo v&#257; manusso v&#257;'ti. Dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; antaradh&#257;y&#257;mi. Antarahita&#241;ca ma&#7747; na j&#257;nanti 'ko nu kho aya&#7747; antarahito devo v&#257; manusso v&#257;'ti.<br />
					Abhij&#257;n&#257;mi kho pan&#257;ha&#7747; &#257;nanda anekasata&#7747; br&#257;hma&#7751;aparisa&#7747; upasa&#7749;kamit&#257;. Tatr&#257;pi may&#257; sannisinnapubba&#241;ceva sallapitapubba&#241;ca s&#257;kacch&#257; ca sam&#257;pajjitapubb&#257;. Tattha y&#257;disako tesa&#7747; va&#7751;&#7751;o hoti, t&#257;disako mayha&#7747; va&#7751;&#7751;o hoti. Y&#257;disako tesa&#7747; saro hoti, t&#257;disako mayha&#7747; saro hoti. Dhammiy&#257; ca 2 kath&#257;ya sandassemi. Sam&#257;dapemi samuttejemi. Sampaha&#7747;semi. Bh&#257;sam&#257;na&#241;ca ma&#7747; na j&#257;nanti 'ko nu kho aya&#7747; bh&#257;sati devo v&#257; manusso v&#257;'ti. Dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; antaradh&#257;y&#257;mi. Antarahita&#241;ca ma&#7747; na j&#257;nanti 'ko nu kho aya&#7747; antarahito devo v&#257; manusso v&#257;'ti. Abhij&#257;n&#257;mi kho pan&#257;ha&#7747; &#257;nanda anekasata&#7747; gahapatiparisa&#7747; upasa&#7749;kamit&#257;. Tatr&#257;pi may&#257; sannisinnapubba&#241;ceva sallapitapubba&#241;ca s&#257;kacch&#257; ca sam&#257;pajjitapubb&#257;. Tattha y&#257;disako tesa&#7747; va&#7751;&#7751;o hoti, t&#257;disako mayha&#7747; va&#7751;&#7751;o hoti. Y&#257;disako tesa&#7747; saro hoti, t&#257;disako mayha&#7747; saro hoti. Dhammiy&#257; ca 2 kath&#257;ya sandassemi. Sam&#257;dapemi samuttejemi. Sampaha&#7747;semi. Bh&#257;sam&#257;na&#241;ca ma&#7747; na j&#257;nanti 'ko nu kho aya&#7747; bh&#257;sati devo v&#257; manusso v&#257;'ti. Dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; antaradh&#257;y&#257;mi. Antarahita&#241;ca ma&#7747; na j&#257;nanti 'ko nu kho aya&#7747; antarahito devo v&#257; manusso v&#257;'ti.<br />
					Abhij&#257;n&#257;mi kho pan&#257;ha&#7747; &#257;nanda anekasata&#7747; sama&#7751;aparisa&#7747; upasa&#7749;kamit&#257;. Tatr&#257;pi may&#257; sannisinnapubba&#241;ceva sallapitapubba&#241;ca s&#257;kacch&#257; ca sam&#257;pajjitapubb&#257;. Tattha y&#257;disako tesa&#7747; va&#7751;&#7751;o hoti, t&#257;disako mayha&#7747; va&#7751;&#7751;o hoti. Y&#257;disako tesa&#7747; saro hoti, t&#257;disako mayha&#7747; saro hoti. Dhammiy&#257; ca 2 kath&#257;ya sandassemi. Sam&#257;dapemi samuttejemi. Sampaha&#7747;semi. Bh&#257;sam&#257;na&#241;ca ma&#7747; na j&#257;nanti 'ko nu kho aya&#7747; bh&#257;sati devo v&#257; manusso v&#257;'ti. Dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; antaradh&#257;y&#257;mi. Antarahita&#241;ca ma&#7747; na j&#257;nanti 'ko nu kho aya&#7747; antarahito devo v&#257; manusso v&#257;'ti.<br />
					Abhij&#257;n&#257;mi kho pan&#257;ha&#7747; &#257;nanda anekasata&#7747; c&#257;tummah&#257;r&#257;jikaparisa&#7747; upasa&#7749;kamit&#257;. Tatr&#257;pi may&#257; sannisinnapubba&#241;ceva sallapitapubba&#241;ca s&#257;kacch&#257; ca sam&#257;pajjitapubb&#257;. Tattha y&#257;disako tesa&#7747; va&#7751;&#7751;o hoti, t&#257;disako mayha&#7747; va&#7751;&#7751;o hoti. Y&#257;disako tesa&#7747; saro hoti, t&#257;disako mayha&#7747; saro hoti. Dhammiy&#257; ca 2 kath&#257;ya sandassemi. Sam&#257;dapemi samuttejemi. Sampaha&#7747;semi. Bh&#257;sam&#257;na&#241;ca ma&#7747; na j&#257;nanti 'ko nu kho aya&#7747; bh&#257;sati devo v&#257; manusso v&#257;'ti. Dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; antaradh&#257;y&#257;mi. Antarahita&#241;ca ma&#7747; na j&#257;nanti 'ko nu kho aya&#7747; antarahito devo v&#257; manusso v&#257;'ti.</p>

					<p class="f4">Abhij&#257;n&#257;mi kho pan&#257;ha&#7747; &#257;nanda anekasata&#7747; t&#257;vati&#7747;saparisa&#7747; upasa&#7749;kamit&#257;. Tatr&#257;pi may&#257; sannisinnapubba&#241;ceva sallapitapubba&#241;ca s&#257;kacch&#257; ca sam&#257;pajjitapubb&#257;. Tattha y&#257;disako tesa&#7747; va&#7751;&#7751;o hoti, t&#257;disako mayha&#7747; va&#7751;&#7751;o hoti. Y&#257;disako tesa&#7747; saro hoti, t&#257;disako mayha&#7747; saro hoti. Dhammiy&#257; ca 2 kath&#257;ya sandassemi. Sam&#257;dapemi samuttejemi. Sampaha&#7747;semi. Bh&#257;sam&#257;na&#241;ca ma&#7747; na j&#257;nanti 'ko nu kho aya&#7747; bh&#257;sati devo v&#257; manusso v&#257;'ti. Dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; antaradh&#257;y&#257;mi. Antarahita&#241;ca ma&#7747; na j&#257;nanti 'ko nu kho aya&#7747; antarahito devo v&#257; manusso v&#257;'ti.</p>

					<p class="f4">Abhij&#257;n&#257;mi kho pan&#257;ha&#7747; &#257;nanda anekasata&#7747; m&#257;raparisa&#7747; upasa&#7749;kamit&#257;. Tatr&#257;pi may&#257; sannisinnapubba&#241;ceva sallapitapubba&#241;ca s&#257;kacch&#257; ca sam&#257;pajjitapubb&#257;. Tattha y&#257;disako tesa&#7747; va&#7751;&#7751;o hoti, t&#257;disako mayha&#7747; va&#7751;&#7751;o hoti. Y&#257;disako tesa&#7747; saro hoti, t&#257;disako mayha&#7747; saro hoti. Dhammiy&#257; ca 2 kath&#257;ya sandassemi. Sam&#257;dapemi samuttejemi. Sampaha&#7747;semi. Bh&#257;sam&#257;na&#241;ca ma&#7747; na j&#257;nanti 'ko nu kho aya&#7747; bh&#257;sati devo v&#257; manusso v&#257;'ti. Dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; antaradh&#257;y&#257;mi. Antarahita&#241;ca ma&#7747; na j&#257;nanti 'ko nu kho aya&#7747; antarahito devo v&#257; manusso v&#257;'ti.</p>

					<p class="f4">Abhij&#257;n&#257;mi kho pan&#257;ha&#7747; &#257;nanda anekasata&#7747; brahmaparisa&#7747; upasa&#7749;kamit&#257;. Tatr&#257;pi may&#257; sannisinnapubba&#241;ceva sallapitapubba&#241;ca s&#257;kacch&#257; ca sam&#257;pajjitapubb&#257;. Tattha y&#257;disako tesa&#7747; va&#7751;&#7751;o hoti, t&#257;disako mayha&#7747; va&#7751;&#7751;o hoti. Y&#257;disako tesa&#7747; saro hoti, t&#257;disako mayha&#7747; saro hoti. Dhammiy&#257; ca 2 kath&#257;ya sandassemi. Sam&#257;dapemi samuttejemi. Sampaha&#7747;semi. Bh&#257;sam&#257;na&#241;ca ma&#7747; na j&#257;nanti 'ko nu kho aya&#7747; bh&#257;sati devo v&#257; manusso v&#257;'ti. <a id="pg110"><span class="f2 g"><b>[page 110]</b></span></a> dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; antaradh&#257;y&#257;mi. Antarahita&#241;ca ma&#7747; na j&#257;nanti 'ko nu kho aya&#7747; antarahito devo v&#257; manusso v&#257;'ti.</p>

					<p class="f4">Im&#257; kho &#257;nanda aṭṭha paris&#257;.</p>

					<p class="f4">1. Upasa&#7749;kamitv&#257;, sy&#257; [PTS. 2.] Dhammiy&#257;, machasa&#7747;.</p>

					<p class="f4">[BJT Page 172]</p>

					<p class="f4">(Aṭṭha abhibh&#257;yatan&#257;ni)</p>

					<p class="f4">71. Aṭṭha kho im&#257;ni &#257;nanda abhibh&#257;yatan&#257;ni. Katam&#257;ni aṭṭha?</p>

					<p class="f4">Ajjhatta&#7747; r&#363;pasa&#241;&#241;ī eko bahiddh&#257; r&#363;p&#257;ni passati paritt&#257;ni suva&#7751;&#7751;adubba&#7751;&#7751;&#257;ni, t&#257;ni abhibhuyya 'j&#257;n&#257;mi pass&#257;mī'ti eva&#7747;sa&#241;&#241;ī hoti. Ida&#7747; paṭhama&#7747; abhibh&#257;yatana&#7747;. (1)</p>

					<p class="f4">Ajjhatta&#7747; r&#363;pasa&#241;&#241;ī eko bahiddh&#257; r&#363;p&#257;ni passati appam&#257;&#7751;&#257;ni suva&#7751;&#7751;adubba&#7751;&#7751;&#257;ni, t&#257;ni abhibhuyya 'j&#257;n&#257;mi pass&#257;mī'ti eva&#7747;sa&#241;&#241;ī hoti. Ida&#7747; dutiya&#7747; abhibh&#257;yatana&#7747;. (2)</p>

					<p class="f4">Ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati paritt&#257;ni suva&#7751;&#7751;adubba&#7751;&#7751;&#257;ni, t&#257;ni abhibhuyya 'j&#257;n&#257;mi pass&#257;mī'ti eva&#7747;sa&#241;&#241;ī hoti. Ida&#7747; tatiya&#7747; abhibh&#257;yatana&#7747;. (3)</p>

					<p class="f4">Ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati appam&#257;&#7751;&#257;ni suva&#7751;&#7751;adubba&#7751;&#7751;&#257;ni, t&#257;ni abhibhuyya 'j&#257;n&#257;mi pass&#257;mī'ti eva&#7747;sa&#241;&#241;ī hoti, ida&#7747; catuttha&#7747; abhibh&#257;yatana&#7747;. (4)</p>

					<p class="f4">Ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati nīl&#257;ni nīlava&#7751;&#7751;&#257;ni nīladassan&#257;ni nīlanibh&#257;s&#257;ni. Seyyath&#257;pi n&#257;ma umm&#257;puppha&#7747;1 nīla&#7747; nīlava&#7751;&#7751;a&#7747; nīlanidassana&#7747; nīlanibh&#257;sa&#7747;, seyyath&#257;pi v&#257; pana ta&#7747; vattha&#7747; b&#257;r&#257;&#7751;aseyyaka&#7747; ubhatobh&#257;gavimaṭṭha&#7747; nīla&#7747; nīlava&#7751;&#7751;a&#7747; nīlanidassana&#7747; nīlanibh&#257;sa&#7747;, evameva ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati nīl&#257;ni nīlava&#7751;&#7751;&#257;ni nīlanidassan&#257;ni nīlanibh&#257;s&#257;ni. T&#257;ni abhibhuyya j&#257;n&#257;mi pass&#257;mī'ti eva&#7747;sa&#241;&#241;ī hoti. Ida&#7747; pa&#241;cama&#7747; abhibh&#257;yatana&#7747;. (5)</p>

					<p class="f4"><a id="pg111"><span class="f2 g"><b>[page 111]</b></span></a> ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati pīt&#257;ni pītava&#7751;&#7751;&#257;ni pītanidassan&#257;ni pītanibh&#257;s&#257;ni. Seyyath&#257;pi n&#257;ma ka&#7751;ik&#257;rapuppha&#7747; pīta&#7747; pītava&#7751;&#7751;a&#7747; pītanidassana&#7747; pītanibh&#257;sa&#7747;, seyyath&#257;pi v&#257; pana ta&#7747; vattha&#7747; b&#257;r&#257;&#7751;aseyyaka&#7747; ubhatobh&#257;gavimaṭṭha&#7747; pīta&#7747; pītava&#7751;&#7751;a&#7747; pītanidassana&#7747; pītanibh&#257;sa&#7747;, evameva ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati pīt&#257;ni pītava&#7751;&#7751;&#257;ni pītanidassan&#257;ni pītanibh&#257;s&#257;ni. T&#257;ni abhibhuyya 'j&#257;n&#257;mi pass&#257;mī'ti eva&#7747;sa&#241;&#241;ī hoti. Ida&#7747; chaṭṭha&#7747; abhibh&#257;yatana&#7747;. (6)</p>

					<p class="f4">1. Um&#257;pupapha&#7747; machasa&#7747;</p>

					<p>[BJT Page 174]</p>

					<p class="f4">Ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati lohitak&#257;ni lohitakava&#7751;&#7751;&#257;ni lohitak&#257;nidassan&#257;ni lohitakanibh&#257;s&#257;ni. Seyyath&#257;pi n&#257;ma bandhujīvakapuppha&#7747; lohitaka&#7747; lohitakava&#7751;&#7751;a&#7747; lohitakanidassana&#7747; lohitakanibh&#257;sa&#7747;, seyyath&#257;pi v&#257; pana na&#7747; vattha&#7747; b&#257;r&#257;&#7751;aseyyaka&#7747; ubhatobh&#257;gavimaṭṭha&#7747; lohitaka&#7747; lohitakava&#7751;&#7751;a&#7747; lohitakanidassana&#7747; lohitakanibh&#257;sa&#7747;, evameva ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati lohitak&#257;ni lohitakava&#7751;&#7751;&#257;ni lohitakanidassan&#257;ni lohitakanibh&#257;s&#257;ni. T&#257;ni abhibhuyya 'j&#257;n&#257;mi pass&#257;mī'ti eva&#7747; sa&#241;&#241;ī hoti ida&#7747; sattama&#7747; abhibh&#257;yatana&#7747;. (7)<br />
					Ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati od&#257;t&#257;ni od&#257;tava&#7751;&#7751;&#257;ni od&#257;tanidassan&#257;ni od&#257;tanibh&#257;s&#257;ni. Seyyath&#257;pi n&#257;ma osadhī t&#257;rak&#257; od&#257;tava&#7751;&#7751;&#257; od&#257;tanidassan&#257; od&#257;tanibh&#257;s&#257; seyyath&#257;pi v&#257; pana ta&#7747; vattha&#7747; b&#257;r&#257;&#7751;aseyyaka&#7747; ubhatobh&#257;gavimaṭṭha&#7747; od&#257;ta&#7747; od&#257;tava&#7751;&#7751;a&#7747; od&#257;tanidassana&#7747; od&#257;tanibh&#257;sa&#7747;, evameva ajjhatta&#7747; ar&#363;pasa&#241;&#241;ī eko bahiddh&#257; r&#363;p&#257;ni passati od&#257;t&#257;ni od&#257;tava&#7751;&#7751;&#257;ni od&#257;tanidassan&#257;ni od&#257;tanibh&#257;s&#257;ni. T&#257;ni abhibhuyya 'j&#257;n&#257;mi pass&#257;mī'ti eva&#7747;sa&#241;&#241;ī hoti. Ida&#7747; aṭṭhama&#7747; abhibh&#257;yatana&#7747;.</p>

					<p class="f4">Im&#257;ni kho aṭṭha &#257;nanda abhibh&#257;yatan&#257;ni.</p>

					<p class="f4">(Aṭṭha vimokkh&#257;)</p>

					<p class="f4">72. Aṭṭha kho ime &#257;nanda vimokkho. Katame aṭṭha?</p>

					<p class="f4">R&#363;pī r&#363;p&#257;ni passati. Aya&#7747; paṭhamo vimokkho (1)</p>

					<p class="f4"><a id="pg112"><span class="f2 g"><b>[page 112]</b></span></a> ajjhatta&#7747; ar&#363;pasa&#241;&#241;ī bahiddh&#257; r&#363;p&#257;ni passati. Aya&#7747; dutiyo vimokkho. (2)</p>

					<p class="f4">Subhanteva adhimutto hoti. Aya&#7747; tatiyo vimokkho. (3)</p>

					<p class="f4">Sabbaso r&#363;pasa&#241;&#241;&#257;na&#7747; samatikkam&#257; paṭighasa&#241;&#241;&#257;na&#7747; attha&#7749;gam&#257; n&#257;nattasa&#241;&#241;&#257;na&#7747; amanasik&#257;r&#257; 'ananto &#257;k&#257;so'ti &#257;k&#257;s&#257;na&#241;c&#257;yatana&#7747; upasampajja viharati. Aya&#7747; catuttho vimokkho. (4)</p>

					<p class="f4">Sabbaso &#257;k&#257;s&#257;na&#241;c&#257;yatana&#7747; samatikkamma 'ananta&#7747; vi&#241;&#241;&#257;&#7751;anti' vi&#241;&#241;&#257;&#7751;a&#241;c&#257;yatana&#7747; upasampajja viharati. Aya&#7747; pa&#241;camo vimokkho. (5)</p>

					<p>[BJT Page 176]</p>

					<p class="f4">Sabbaso vi&#241;&#241;&#257;&#7751;a&#241;c&#257;yatana&#7747; samatikkamma 'natthi ki&#241;cī'ti &#257;ki&#241;ca&#241;&#241;&#257;yatana&#7747; upasampajja viharati. Aya&#7747; chaṭṭho vimokkho. (6)</p>

					<p class="f4">Sabbaso &#257;ki&#241;ca&#241;&#241;&#257;yatana&#7747; samatikkamma nevasa&#241;&#241;&#257;n&#257;sa&#241;&#241;&#257;yatana&#7747; upasampajja viharati. Aya&#7747; sattamo vimokkho. (7)</p>

					<p class="f4">Sabbaso nevasa&#241;&#241;&#257;n&#257;sa&#241;&#241;&#257;yatana&#7747; samatikkamma sa&#241;&#241;&#257;vedayitanirodha&#7747; upasampajja viharati. Aya&#7747; aṭṭhamo vimokkho. (8)</p>

					<p class="f4">Ime kho &#257;nanda aṭṭha vimokkh&#257;.</p>

					<p class="f4">(M&#257;r&#257;y&#257;can&#257;)</p>

					<p class="f4">73. Ekamid&#257;ha&#7747; &#257;nanda samaya&#7747; uruvel&#257;ya&#7747; vihar&#257;mi najj&#257; nera&#241;jar&#257;ya tīre ajap&#257;lanigrodham&#363;le paṭham&#257;bhisambuddho. Atha kho &#257;nanda m&#257;ro p&#257;pim&#257; yen&#257;ha&#7747; tenupasa&#7749;kami. Upasa&#7749;kamitv&#257; ekamanta&#7747; aṭṭh&#257;si. Ekamanta&#7747; ṭhito kho &#257;nanda m&#257;ro p&#257;pim&#257; ma&#7747; etadavoca: parinibb&#257;tu'd&#257;ni bhante bhagav&#257;, parinibb&#257;tu sugato. Parinibb&#257;nak&#257;lo'd&#257;ni bhante bhagavato'ti.<br />
					Eva&#7747; vutto'ha&#7747; &#257;nanda m&#257;ra&#7747; p&#257;pimanta&#7747; etadavoca&#7747;: "na t&#257;v&#257;ha&#7747; p&#257;pima parinibb&#257;yiss&#257;mi y&#257;va me bhikkhu na s&#257;vak&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;rino, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;&#257;pessanti1 paṭṭhapessanti <a id="pg113"><span class="f2 g"><b>[page 113]</b></span></a> vivarissanti vibhajissanti utt&#257;nīkarissanti, 2 uppanna&#7747; parappav&#257;da&#7747; saha dhammena suniggahita&#7747;3 niggahetv&#257; sapp&#257;ṭih&#257;riya&#7747; dhamma&#7747; desessanti.<br />
					"Na t&#257;v&#257;ha&#7747; p&#257;pima parinibb&#257;yiss&#257;mi y&#257;va me bhikkhuniyo na s&#257;vik&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;riniyo, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;&#257;pessanti1 paṭṭhapessanti vivarissanti vibhajissanti utt&#257;nīkarissanti, uppanna&#7747; parappav&#257;da&#7747; saha dhammena suniggahita&#7747;3 niggahetv&#257; sapp&#257;ṭih&#257;riya&#7747; dhamma&#7747; desessanti.</p>

					<p class="f4">1. Pa&#241;&#241;apessanti machasa&#7747;. 2. Utt&#257;ni&#7747; karissanti, sī katthavi utt&#257;nikarissanti, [PTS. 3.] Suniggahīta&#7747;, [PTS]</p>

					<p>[BJT Page 178]</p>

					<p class="f4">"Na t&#257;v&#257;ha&#7747; p&#257;pima parinibb&#257;yiss&#257;mi - y&#257;va me up&#257;sak&#257; na s&#257;vak&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;rino, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;&#257;pessanti1 paṭṭhapessanti vivarissanti vibhajissanti utt&#257;nīkarissanti, uppanna&#7747; parappav&#257;da&#7747; saha dhammena suniggahita&#7747;3 niggahetv&#257; sapp&#257;ṭih&#257;riya&#7747; dhamma&#7747; desessanti.</p>

					<p class="f4">"Na t&#257;v&#257;ha&#7747; p&#257;pima parinibb&#257;yiss&#257;mi - y&#257;va me up&#257;sik&#257; na s&#257;vik&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;riniyo, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;&#257;pessanti1 paṭṭhapessanti vivarissanti vibhajissanti utt&#257;nīkarissanti, uppanna&#7747; parappav&#257;da&#7747; saha dhammena suniggahita&#7747;3 niggahetv&#257; sapp&#257;ṭih&#257;riya&#7747; dhamma&#7747; desessanti.</p>

					<p class="f4">Na t&#257;v&#257;ha&#7747; p&#257;pima parinibb&#257;yiss&#257;mi - y&#257;va me ida&#7747; brahmacariya&#7747; na iddha&#241;ceva bhavissati phita&#241;ca vitth&#257;rika&#7747; b&#257;huja&#241;&#241;a&#7747;1 puthubh&#363;ta&#7747; y&#257;va devamanussehi suppak&#257;sitanti. '</p>

					<p class="f4">74. Id&#257;neva kho &#257;nanda ajja c&#257;p&#257;le 2 cetiye m&#257;ro p&#257;pim&#257; yen&#257;ha&#7747; tenupasa&#7749;kami. Upasa&#7749;kamitv&#257; ekamanta&#7747; aṭṭh&#257;si. Ekamanta&#7747; ṭhito kho &#257;nanda m&#257;ro p&#257;pim&#257; ma&#7747; etadavoca: "parinibb&#257;tu'd&#257;ni bhante bhagav&#257;, parinibb&#257;tu sugato. Parinibb&#257;nak&#257;lo'd&#257;ni bhante bhagavato. Bh&#257;sit&#257; kho panes&#257; bhante bhagavat&#257; v&#257;c&#257;: "na t&#257;v&#257;ha&#7747; <a id="pg114"><span class="f2 g"><b>[page 114]</b></span></a> p&#257;pima parinibb&#257;yiss&#257;mi y&#257;va me bhikkhu na s&#257;vak&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;rino, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;&#257;pessanti1 paṭṭhapessanti vivarissanti vibhajissanti utt&#257;nīkarissanti, 2 uppanna&#7747; parappav&#257;da&#7747; saha dhammena suniggahita&#7747;3 niggahetv&#257; sapp&#257;ṭih&#257;riya&#7747; dhamma&#7747; desessanti.<br />
					"Na t&#257;v&#257;ha&#7747; p&#257;pima parinibb&#257;yiss&#257;mi y&#257;va me bhikkhuniyo na s&#257;vik&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;riniyo, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;&#257;pessanti1 paṭṭhapessanti vivarissanti vibhajissanti utt&#257;nīkarissanti, uppanna&#7747; parappav&#257;da&#7747; saha dhammena suniggahita&#7747; niggahetv&#257; sapp&#257;ṭih&#257;riya&#7747; dhamma&#7747; desessanti.</p>

					<p class="f4">"Na t&#257;v&#257;ha&#7747; p&#257;pima parinibb&#257;yiss&#257;mi - y&#257;va me up&#257;sak&#257; na s&#257;vak&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;rino, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;&#257;pessanti1 paṭṭhapessanti vivarissanti vibhajissanti utt&#257;nīkarissanti, uppanna&#7747; parappav&#257;da&#7747; saha dhammena suniggahita&#7747;3 niggahetv&#257; sapp&#257;ṭih&#257;riya&#7747; dhamma&#7747; desessanti.</p>

					<p class="f4">"Na t&#257;v&#257;ha&#7747; p&#257;pima parinibb&#257;yiss&#257;mi - y&#257;va me up&#257;sik&#257; na s&#257;vik&#257; bhavissanti viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; s&#257;mīcipaṭipann&#257; anudhammac&#257;riniyo, saka&#7747; &#257;cariyaka&#7747; uggahetv&#257; &#257;cikkhissanti desessanti pa&#241;&#241;&#257;pessanti1 paṭṭhapessanti vivarissanti vibhajissanti utt&#257;nīkarissanti, uppanna&#7747; parappav&#257;da&#7747; saha dhammena suniggahita&#7747;3 niggahetv&#257; sapp&#257;ṭih&#257;riya&#7747; dhamma&#7747; desessanti.<br />
					Y&#257;va me ida&#7747; brahmacariya&#7747; na iddha&#241;ceva bhavissati phita&#241;ca vitth&#257;rika&#7747; b&#257;huja&#241;&#241;a&#7747; puthubh&#363;ta&#7747; y&#257;va devamanussehi suppak&#257;sitanti.<br />
					Etarahi kho pana bhante bhagavato brahmacariya&#7747; iddha&#241;ceva phīta&#241;ca vitth&#257;rika&#7747; b&#257;huja&#241;&#241;a&#7747; puthubh&#363;ta&#7747; y&#257;va devamanussehi suppak&#257;sita&#7747;. Parinibb&#257;tu'd&#257;ni bhante bhagav&#257;, parinibb&#257;tu sugato parinibb&#257;nak&#257;lo'd&#257;ni bhante bhagavato"ti.</p>

					<p class="f4">1. Bahuja&#241;&#241;a&#7747;, sy&#257;. 2. P&#257;v&#257;le, sy&#257;.</p>

					<p>[BJT Page 180]</p>

					<p class="f4">Eva&#7747; vutte aha&#7747; &#257;nanda m&#257;ra&#7747; p&#257;pimanta&#7747; etadavoca&#7747;: 'appossukko tva&#7747; p&#257;pima hohi. Na cira&#7747; tath&#257;gatassa parinibb&#257;na&#7747; bhavissati. Ito ti&#7751;&#7751;a&#7747; m&#257;s&#257;na&#7747; accayena tath&#257;gato parinibb&#257;yissatī"ti. Id&#257;neva kho &#257;nanda ajja c&#257;p&#257;le cetiye tath&#257;gatena satena sampaj&#257;nena &#257;yusa&#7749;kh&#257;ro ossaṭṭho"ti.</p>

					<p class="f4">(&#256;nand&#257;y&#257;can&#257;)</p>

					<p class="f4">75. <a id="pg115"><span class="f2 g"><b>[page 115]</b></span></a> eva&#7747; vutte &#257;yasm&#257; &#257;nando bhagavanta&#7747; etadavoca: "tiṭṭhatu bhante bhagav&#257; kappa&#7747;, tiṭṭhatu sugato kappa&#7747;, bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na"nti.</p>

					<p class="f4">Ala&#7747; &#257;nanda, m&#257; tath&#257;gata&#7747; y&#257;ci. Ak&#257;lo'd&#257;ni &#257;nanda tath&#257;gata&#7747; y&#257;can&#257;y&#257;'ti.</p>

					<p class="f4">Dutiyampi kho &#257;yasm&#257; &#257;nando bhagavanta&#7747; etadavoca: "tiṭṭhatu bhante bhagav&#257; kappa&#7747;, tiṭṭhatu sugato kappa&#7747;, bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na"nti. Tatiyampi kho &#257;yasm&#257; &#257;nando bhagavanta&#7747; etadavoca: "tiṭṭhatu bhante bhagav&#257; kappa&#7747;, tiṭṭhatu sugato kappa&#7747;, bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na"nti.</p>

					<p class="f4">Saddahasi tva&#7747; &#257;nanda tath&#257;gatassa bodhinti? "Evambhante". Atha ki&#241;carahi tva&#7747; &#257;nanda tath&#257;gata&#7747; y&#257;vatatiyaka&#7747; abhinippī&#7735;esī? Ti.</p>

					<p class="f4">Sammukh&#257; meta&#7747; bhante bhagavato suta&#7747; sammukh&#257; paṭiggahita&#7747;: "yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;, so &#257;ka&#7749;kham&#257;no kappa&#7747; v&#257; tiṭṭheyya kakapp&#257;vasesa&#7747; v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gatokappa&#7747; v&#257; tiṭṭheyya kapp&#257;vasesa&#7747; v&#257;"ti.<br />
					Saddahasi tva&#7747; &#257;nand&#257;?Ti. "Evambhante".</p>

					<p>[BJT Page 182]</p>

					<p class="f4">Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;, ya&#7747; tva&#7747; tath&#257;gatena eva&#7747; o&#7735;&#257;rike nimitte kayiram&#257;ne, 1 o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci 'tiṭṭhatu bhante bhagav&#257; kappa&#7747;, tiṭṭhatu sugato kappa&#7747; bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dve va te v&#257;c&#257; tath&#257;gato paṭikkhipeyya, atha tatiyaka&#7747; adhiv&#257;seyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">76. Ekamid&#257;ha&#7747; &#257;nanda samaya&#7747; r&#257;jagahe vihar&#257;mi gijjhak&#363;ṭe pabbate. Tatra pi kho t&#257;ha&#7747; &#257;nanda &#257;mantesi&#7747;: <a id="pg116"><span class="f2 g"><b>[page 116]</b></span></a> rama&#7751;īya&#7747; &#257;nanda r&#257;jagaha&#7747; rama&#7751;īyo gijjhak&#363;ṭo pabbato yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi gotama nigrodhe. Tatra pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; rama&#7751;īyo gotamanigrodho. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi corapap&#257;te. Tatra pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; rama&#7751;īyo corapap&#257;to. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi vebh&#257;rapasse sattapa&#7751;&#7751;iguh&#257;ya&#7747;. Tatra pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; rama&#7751;īy&#257; vebh&#257;rapasse sattapa&#7751;&#7751;iguh&#257;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi isigilipasse k&#257;&#7735;asil&#257;ya&#7747;. Tatra pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; rama&#7751;īy&#257; isigilipasse k&#257;&#7735;asil&#257;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi sītavane sappasoṇḍikapabbh&#257;re. Tatra pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; rama&#7751;īyo sītavane sappasoṇḍikapabbh&#257;ro. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi tapod&#257;r&#257;me. Tatra pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; <a id="pg117"><span class="f2 g"><b>[page 117]</b></span></a> rama&#7751;īyo tapod&#257;r&#257;mo. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi ve&#7735;uvane kalandakaniv&#257;pe. Tatra pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; rama&#7751;īyo ve&#7735;uvane kalandaka niv&#257;po. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi jīvakambavane . Tatra pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; rama&#7751;īya&#7747; jīvakambavana&#7747;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Ekamid&#257;ha&#7747; &#257;nanda samaya&#7747; tattheva r&#257;jagahe vihar&#257;mi maddakucchismi&#7747; migad&#257;ye. Tatr&#257; pi kho t&#257;ha&#7747; &#257;nanda &#257;mantesi&#7747;: rama&#7751;īya&#7747; &#257;nanda r&#257;jagaha&#7747; rama&#7751;īyo gotamanigrodho. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no kappa&#7747; v&#257; tiṭṭheyya kapp&#257;vasesa&#7747;v&#257;. Tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kam&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti.</p>

					<p class="f4">1. Kariyam&#257;ne, sīmu. 2. Nigrodh&#257;r&#257;me, [PTS. 3.] Tatra, [PTS]</p>

					<p class="f4">[BJT Page 184]</p>

					<p class="f4">Evampi kho tva&#7747; &#257;nanda tath&#257;gatena, o&#7735;&#257;rikena nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhivaseyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">77. Ekamid&#257;ha&#7747; &#257;nanda samaya&#7747; idheva ves&#257;liya&#7747; vihar&#257;mi udenacetiye. Tatrapi kho t&#257;ha&#7747; &#257;nanda &#257;mantesi: rama&#7751;īy&#257; &#257;nanda ves&#257;lī, rama&#7751;īya&#7747; udena&#7747; cetiya&#7747;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257; tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rike nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhiv&#257;seyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4"><a id="pg118"><span class="f2 g"><b>[page 118]</b></span></a> ekamid&#257;ha&#7747; &#257;nanda samaya&#7747; idheva ves&#257;liya&#7747; vihar&#257;mi gotamakecetiye. Tatrapi kho t&#257;ha&#7747; &#257;nanda &#257;mantesi: rama&#7751;īy&#257; &#257;nanda ves&#257;lī, rama&#7751;īya&#7747; gotamatecetiya&#7747;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257; tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rike nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhiv&#257;seyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.<br />
					Ekamid&#257;ha&#7747; &#257;nanda samaya&#7747; idheva ves&#257;liya&#7747; vihar&#257;mi sattambecetiye. Tatrapi kho t&#257;ha&#7747; &#257;nanda &#257;mantesi: rama&#7751;īy&#257; &#257;nanda ves&#257;lī, rama&#7751;īya&#7747; sattambecetiya&#7747;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257; tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rike nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhiv&#257;seyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.<br />
					Ekamid&#257;ha&#7747; &#257;nanda samaya&#7747; idheva ves&#257;liya&#7747; vihar&#257;mi bahuputtecetiye. Tatrapi kho t&#257;ha&#7747; &#257;nanda &#257;mantesi: rama&#7751;īy&#257; &#257;nanda ves&#257;lī, rama&#7751;īya&#7747; bahuputtecetiya&#7747;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257; tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rike nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhiv&#257;seyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.<br />
					Ekamid&#257;ha&#7747; &#257;nanda samaya&#7747; idheva ves&#257;liya&#7747; vihar&#257;mi s&#257;randadecetiye. Tatrapi kho t&#257;ha&#7747; &#257;nanda &#257;mantesi: rama&#7751;īy&#257; &#257;nanda ves&#257;lī, rama&#7751;īya&#7747; s&#257;randadecetiya&#7747;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257; tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rike nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhiv&#257;seyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">Id&#257;neva kho t&#257;ha&#7747; &#257;nanda ajja c&#257;p&#257;le cetiye &#257;mantesi: rama&#7751;īy&#257; &#257;nanda ves&#257;lī, rama&#7751;īya&#7747; c&#257;p&#257;la&#7747; cetiya&#7747;. Yassa kassaci &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no kappa&#7747; v&#257; tiṭṭheyya kapp&#257;vasesa&#7747; v&#257; tath&#257;gatassa kho &#257;nanda catt&#257;ro iddhip&#257;d&#257; bh&#257;vit&#257; bahulīkat&#257; y&#257;nīkat&#257; vatthukat&#257; anuṭṭhit&#257; paricit&#257; susam&#257;raddh&#257;. So &#257;ka&#7749;kham&#257;no &#257;nanda tath&#257;gato kappa&#7747; v&#257; tiṭṭheyya kapp&#257;vasesa&#7747; v&#257;'ti. Evampi kho tva&#7747; &#257;nanda tath&#257;gatena o&#7735;&#257;rike nimitte kayiram&#257;ne o&#7735;&#257;rike obh&#257;se kayiram&#257;ne n&#257;sakkhi paṭivijjhitu&#7747;. Na tath&#257;gata&#7747; y&#257;ci: 'tiṭṭhatu bhante bhagav&#257; kappa&#7747; tiṭṭhatu sugato kappa&#7747; bahujanahit&#257;ya, bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na'nti. Sace tva&#7747; &#257;nanda tath&#257;gata&#7747; y&#257;ceyy&#257;si, dveva te v&#257;c&#257; tath&#257;gato paṭikkhipeyya, atha tatiyaka&#7747; adhiv&#257;seyya. Tasm&#257;tih&#257;nanda tuyheveta&#7747; dukkaṭa&#7747;, tuyheveta&#7747; aparaddha&#7747;.</p>

					<p class="f4">[BJT Page 186]</p>

					<p class="f4">78. Nanveta&#7747; &#257;nanda may&#257; paṭigacceva akkh&#257;ta&#7747;: sabbeheva piyehi man&#257;pehi n&#257;n&#257;bh&#257;vo vin&#257;bh&#257;vo a&#241;&#241;ath&#257;bh&#257;vo. Ta&#7747; kutettha &#257;nanda labbh&#257; ya&#7747; ta&#7747; j&#257;ta&#7747; bh&#363;ta&#7747; sa&#7749;khata&#7747; palokadhamma&#7747;. Ta&#7747; vata m&#257; palujjitī. Neta&#7747; ṭh&#257;na&#7747; vijjati. Ya&#7747; kho paneta&#7747; &#257;nanda tath&#257;gatena catta&#7747; vanta&#7747; mutta&#7747; pahī&#7751;a&#7747; paṭinissaṭṭha&#7747;, ossaṭṭho &#257;yusa&#7749;kh&#257;ro, eka&#7747;sena v&#257;c&#257; tath&#257;gatena bh&#257;sit&#257; 'na cira&#7747; tath&#257;gatassa parinibb&#257;na&#7747; <a id="pg119"><span class="f2 g"><b>[page 119]</b></span></a> bhavissati. Ito ti&#7751;&#7751;a&#7747; m&#257;s&#257;na&#7747; accayena tath&#257;gato parinibb&#257;yissatī'ti. Ta&#241;cena&#7747;1 kath&#257;gato jīvitahetu puna pacc&#257;missatī'ti neta&#7747; ṭh&#257;na&#7747; vijjati.</p>

					<p class="f4">79. &#256;y&#257;m&#257;nanda yena mah&#257;vana&#7747; k&#363;ṭ&#257;g&#257;ras&#257;l&#257; tenupasa&#7749;kamiss&#257;m&#257;'ti. "Eva&#7747; bhante"ti kho &#257;yasm&#257; &#257;nando bhagavato paccassosi. Atha kho bhagav&#257; &#257;yasmat&#257; &#257;nandena saddhi&#7747; yena mah&#257;vana&#7747; k&#363;ṭ&#257;g&#257;ras&#257;l&#257; tenupasa&#7749;kami. Upasa&#7749;kamitv&#257; &#257;yasmanta&#7747; &#257;nanda&#7747; &#257;mantesi; gaccha tva&#7747; &#257;nanda, y&#257;vatik&#257; bhikkhu ves&#257;li&#7747; upaniss&#257;ya viharanti, te sabbe upaṭṭh&#257;nas&#257;l&#257;ya&#7747; sannip&#257;tehī"ti. "Eva&#7747; bhante' ti kho &#257;yasm&#257; &#257;nando bhagavato paṭissutv&#257;, y&#257;vatik&#257; bhikkhu ves&#257;li&#7747; upaniss&#257;ya viharanti, te sabbe upaṭṭh&#257;nas&#257;l&#257;ya&#7747; sannip&#257;tetv&#257; yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; aṭṭh&#257;si. Ekamanta&#7747; ṭhito kho &#257;yasm&#257; &#257;nando bhagavanta&#7747; etadavoca; "sannip&#257;tito bhante bhikkhusa&#7749;gho, yassa'd&#257;ni bhante bhagav&#257; k&#257;la&#7747; ma&#241;&#241;atī"ti.</p>

					<p class="f4">(Brahmacariyaciraṭṭhitika - dhammadesan&#257;)</p>

					<p class="f4">80. Atha kho bhagav&#257; yena upaṭṭh&#257;nas&#257;l&#257; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; bhikkhu &#257;mantesi: "tasm&#257;tiha bhikkhave ye te 2 may&#257; dhamm&#257; abhi&#241;&#241;&#257; desit&#257;, te vo s&#257;dhuka&#7747; uggahetv&#257; &#257;sevitabb&#257; bh&#257;vetabb&#257; bahulīk&#257;tabb&#257; yathayida&#7747; <a id="pg120"><span class="f2 g"><b>[page 120]</b></span></a> brahmacariya&#7747; addhaniya&#7747; assa ciraṭṭhitika&#7747;. Tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747; katame ca te bhikkhave dhamm&#257; may&#257; abhi&#241;&#241;&#257;3 desit&#257;, ye vo4 s&#257;dhuka&#7747; uggahetv&#257; &#257;sevitabb&#257; bh&#257;vetabb&#257; bahulīk&#257;tabb&#257; yathayida&#7747; brahmacariya&#7747; addhaniya&#7747; assa ciraṭṭhitika&#7747;. Tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747;. Seyyathīda&#7747;, catt&#257;ro satipaṭṭh&#257;n&#257;, catt&#257;ro sammappadh&#257;n&#257;, catt&#257;ro iddhip&#257;d&#257; pa&#241;cindriy&#257;ni, pa&#241;cabal&#257;ni. Satta bojjha&#7749;g&#257;, ariyo aṭṭha&#7749;giko maggo.</p>

					<p class="f4">1. Ta&#7747;vena&#7747;, sy&#257; ta&#7747; vacana&#7747;, [PTS] sīmu. 2. Ye co, [PTS. 3.] Abhi&#241;&#241;&#257;ya, [PTS. 4.] Te vo, sīmu.</p>

					<p>[BJT Page 188]</p>

					<p class="f4">Ime kho bhikkhave dhamm&#257; may&#257; abhi&#241;&#241;&#257; desit&#257;. Te vo s&#257;dhuka&#7747; uggahetv&#257; &#257;sevitabb&#257; bahulīk&#257;tabb&#257; yath&#257;yida&#7747; brahmacariya&#7747; addhaniya&#7747; assa ciraṭṭhitika&#7747;, tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;nanti."</p>

					<p class="f4">81. Atha kho bhagav&#257; bhikkhu &#257;mantesi: "bhanda'd&#257;ni bhikkhave &#257;mantay&#257;mi vo. Vayadhamm&#257; sa&#7749;kh&#257;r&#257;. Appam&#257;dena samp&#257;detha. Nacira&#7747; tath&#257;gatassa parinibb&#257;na&#7747; bhavissati. Ito ti&#7751;&#7751;a&#7747; m&#257;s&#257;na&#7747; accayena tath&#257;gato parinibb&#257;yissatī"ti. Idamavoca bhagav&#257;. Ida&#7747; vatv&#257; sugato ath&#257;para&#7747; etadavoca satth&#257;1;</p>

					<p class="f4">Paripakko vayo mayha&#7747; paritta&#7747; mama jīvita&#7747;<br />
					Pah&#257;ya vo gamiss&#257;mi katamme sara&#7751;amattano.<br />
					Appamatt&#257; satimanto susīl&#257; hotha bhikkhavo, *<br />
					Susam&#257;hitasa&#7749;kapp&#257; sacittamanurakkhatha.<br />
					<a id="pg121"><span class="f2 g"><b>[page 121]</b></span></a> yo imasmi&#7747; dhammavinaye appamatto vihassati 2,<br />
					Pah&#257;ya j&#257;tisa&#7747;s&#257;ra&#7747; dukkhassanta&#7747; karissatī ti.</p>

					<p class="f4">Tatiyabh&#257;&#7751;av&#257;ro.</p>

					<p class="f4">1. Ito para&#7747; sy&#257;mapotthake aya&#7747; adhito p&#257;ṭho'pi dissate;<br />
					"Dahar&#257; pi ca ye vu&#7693;&#7693;h&#257; ye b&#257;l&#257; ye ca paṇḍit&#257;<br />
					A&#7693;&#7693;h&#257; ceva da&#7735;idd&#257; ca sabbe maccupar&#257;ya&#7751;&#257;<br />
					Yath&#257; pi kumbhak&#257;rassa kata&#7747; mattikabh&#257;jata&#7747;<br />
					Khuddaka&#7747; ca mahanta&#7747; vaya&#241;ca pakka&#241;ca&#257;maka&#7747;<br />
					Sabba&#7747; bhedanapariyanta&#7747; eva&#7747; macc&#257;na jīvita&#7747;<br />
					Ath&#257;para&#7747; etadavoca" satth&#257;</p>

					<p class="f4">2. Viharissati sy&#257;, vihessati sīmu. Saddanītiya&#7747; 1038 - "viharassa ha - vipubbassa hara dh&#257;tussa 'ha' icc&#257;deso hoti v&#257; sasatimbhi vibhattiya&#7747; - appamatto vihassati"</p>

					<p class="f4">[BJT Page 190]</p>

					<p class="f4">(Catt&#257;ro ariyadhamm&#257;)<br />
					82. <a id="pg122"><span class="f2 g"><b>[page 122]</b></span></a> atha kho bhagav&#257; pubbanhasamaya&#7747; niv&#257;setv&#257; pattacīvaram&#257;d&#257;ya ves&#257;li&#7747; piṇḍ&#257;ya p&#257;visi. Ves&#257;liya&#7747; caritv&#257; pacch&#257;bhatta&#7747; piṇḍap&#257;tapaṭikkanto n&#257;g&#257;palokita&#7747;1 ves&#257;li&#7747; apaloketv&#257; &#257;yasmanta&#7747; &#257;nanda&#7747; &#257;mantesi: ida&#7747; pacchimaka&#7747; &#257;nanda tath&#257;gatassa ves&#257;liy&#257; dassana&#7747; bhavissati. &#256;y&#257;m&#257;nanda yena bhaṇḍag&#257;mo2 tenupasa&#7749;kamiss&#257;m&#257;'ti. 'Evambhante'ti kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena bhaṇḍag&#257;mo tadavasari. Tatra suda&#7747; bhagav&#257; bhaṇḍag&#257;me viharati.</p>

					<p class="f4">Tatra kho bhagav&#257; bhikkhu &#257;mantesi: "catunna&#7747; bhikkhave dhamm&#257;na&#7747; ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca. Katamesa&#7747; catunna&#7747;? Ariyassa bhikkhave sīlassa ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca. Ariyassa bhikkhave sam&#257;dhissa ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca - ariy&#257;ya bhikkhave pa&#241;&#241;&#257;ya ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca. Ariy&#257;ya bhikkhave vimuttiy&#257; ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca.</p>

					<p class="f4">Tayida&#7747; bhikkhave ariya&#7747; sīla&#7747; anubuddha&#7747;. <a id="pg123"><span class="f2 g"><b>[page 123]</b></span></a> paṭividdha&#7747;. Ariyo sam&#257;dhi anubuddho paṭividdho. Ariy&#257; pa&#241;&#241;&#257; anubuddh&#257; paṭividdh&#257;. Ucchinn&#257; bhavata&#7751;h&#257; khī&#7751;&#257; bhavanetti. Natthid&#257;ni punabbhavo"ti. Idamavoca bhagav&#257; ida&#7747; vatv&#257; sugato ath&#257;para&#7747; etadavoca satth&#257;:</p>

					<p class="f4">"Sīla&#7747; sam&#257;dhi pa&#241;&#241;&#257; ca vimutti ca anuttar&#257;<br />
					Anubuddh&#257; ime dhamm&#257; gotamena yasassin&#257;,</p>

					<p class="f4">Iti buddho abhi&#241;&#241;&#257;ya dhammamakkh&#257;si bhikkh&#363;na&#7747;<br />
					Dukkhassantakaro satth&#257; cakkhum&#257; parinibbuto"ti.</p>

					<p class="f4">1. N&#257;g&#257;valokita&#7747;, sy&#257;. 2. Bhaṇḍug&#257;mo, machasa&#7747;.</p>

					<p>[BJT Page 192]</p>

					<p class="f4">Tatr&#257;pi suda&#7747; bhagav&#257; bhaṇḍag&#257;me viharanto etadeva bahula&#7747; bhikkh&#363;na&#7747; dhammi&#7747; katha&#7747; karoti: "iti sīla&#7747;, iti sam&#257;dhi, iti pa&#241;&#241;&#257;. Sīlaparibh&#257;vito sam&#257;dhi mahapphalo hoti mah&#257;nisa&#7747;so. Sam&#257;dhiparibh&#257;vit&#257; pa&#241;&#241;&#257; mahapphal&#257; hoti mah&#257;nisa&#7747;s&#257;. Pa&#241;&#241;&#257;paribh&#257;vita&#7747; citta&#7747; sammadeva &#257;savehi vimuccati seyyathīda&#7747; k&#257;m&#257;sav&#257; bhav&#257;sav&#257; avijj&#257;sav&#257;'ti.</p>

					<p class="f4">(Catt&#257;ro mah&#257;pades&#257;)</p>

					<p class="f4">83. Atha kho bhagav&#257; bhaṇḍag&#257;me yath&#257;bhiratta&#7747; viharitv&#257; &#257;yasmanta&#7747; &#257;nanda&#7747; &#257;mantesi: &#257;y&#257;m&#257;nanda yena hatthig&#257;mo, yena ambag&#257;mo, yena jambug&#257;mo. Yena bhoganagara&#7747; tenupasa&#7749;kamiss&#257;m&#257;"ti. "Evambhante"ti kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena bhoganagara&#7747; tadavasari. Tatrasuda&#7747; bhagav&#257; bhoganagare viharati &#257;nande cetiye.</p>

					<p class="f4">Tatra kho bhagav&#257; bhikkh&#363; &#257;mantesi: "catt&#257;ro' me bhikkhave mah&#257;padese desiss&#257;mi. Ta&#7747; su&#7751;&#257;tha s&#257;dhuka&#7747; manasi karotha, bh&#257;siss&#257;mī"ti. <a id="pg124"><span class="f2 g"><b>[page 124]</b></span></a> "evambhante"ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Idha bhikkhave bhikkh&#363; eva&#7747; vadeyya: "sammukh&#257; meta&#7747; &#257;vuso bhagavato suta&#7747;, sammukh&#257; paṭiggahita&#7747;, aya&#7747; dhammo aya&#7747; vinayo ida&#7747; satthus&#257;sananti" tassa bhikkhave bhikkhuno bh&#257;sita&#7747; neva abhinanditabba&#7747; na paṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuna&#7747; uggahetv&#257; sutte ot&#257;retabb&#257;ni1 vinaye sandassetabb&#257;ni. T&#257;ni ce sutte ot&#257;riyam&#257;n&#257;ni 2 vinaye sandassiyam&#257;n&#257;ni na ceva sutte otaranti 3 na ca vinaye sandissanti, niṭṭhamettha gantabba&#7747;: addh&#257; ida&#7747; na ceva tassa bhagavato vacana&#7747;. Imassa ca bhikkhuno duggahitanti. Iti heta&#7747; bhikkhave cha&#7693;&#7693;eyy&#257;tha. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni sutte ceva otaranti vinaye ca sandissanti, niṭṭhamettha gantabba&#7747;: 'addh&#257; ida&#7747; tassa bhagavato vacana&#7747;. Imassa ca bhikkhuno suggahita'nti. Ima&#7747; bhikkhave paṭhama&#7747; mah&#257;padesa&#7747; dh&#257;reyy&#257;tha. (1)</p>

					<p class="f4">1. Os&#257;retabb&#257;hi, machasa&#7747;. 2. Os&#257;riy&#257;m&#257;n&#257;ni. 3. Osaranti,</p>

					<p>[BJT Page 194]</p>

					<p class="f4">Idha pana bhikkhave bhikkhu eva&#7747; vadeyya: amukasmi&#7747; n&#257;ma &#257;v&#257;se sa&#7749;gho viharati sathero sap&#257;mokkho. Tassa me sa&#7749;ghassa sammukh&#257; suta&#7747; sammukh&#257; paṭiggahita&#7747; 'aya&#7747; dhammo aya&#7747; vinayo ida&#7747; satthus&#257;sana'nti tassa bhikkhave bhikkhuno bh&#257;sita&#7747; neva abhinanditabba&#7747; nappaṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni 1 vinaye sandassetabb&#257;ni t&#257;ni ce sutte ot&#257;riyam&#257;n&#257;ni 2 vinaye sandassiyam&#257;n&#257;ni na ceva sutte otaranti 3 na ca vinaye sandissanti, niṭṭhamettha gantabba&#7747;: 'addh&#257; ida&#7747; na ceva tassa bhagavato vacana&#7747;, tassa ca sa&#7749;ghassa duggahita'nti. Iti heta&#7747; bhikkhave cha&#7693;&#7693;eyy&#257;tha. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni sutte ceva otaranti vinaye ca sandissanti, niṭṭhamettha gantabba&#7747;: [PTS Page 125 ']addh&#257; ida&#7747; tassa bhagavato vacana&#7747;, tassa ca sa&#7749;ghassa suggahita'nti. Ida&#7747; bhikkhave dutiya&#7747; mah&#257;padesa&#7747; dh&#257;reyy&#257;tha. (2)</p>

					<p class="f4">Idha pana bhikkhave bhikkhu eva&#7747; vadeya: amukasmi&#7747; n&#257;ma &#257;v&#257;se sambahul&#257; ther&#257; bhikkhu viharanti bahussut&#257; &#257;gat&#257;gam&#257; dhammadhar&#257; vinayadhar&#257; m&#257;tik&#257;dhar&#257;. Tesa&#7747; me ther&#257;na&#7747; sammukh&#257; suta&#7747; sammukh&#257; paṭiggahita&#7747; 'aya&#7747; dhammo aya&#7747; vinayo ida&#7747; satthus&#257;sana'nti. Tassa bhikkhave bhikkhuno bh&#257;sita&#7747; neva abhinanditabba&#7747; nappaṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni vinaye sandassetabb&#257;ni. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni na ceva sutte otaranti na ca vinaye sandissanti, niṭṭhamettha gantabba&#7747;: "addh&#257; ida&#7747; na ceva tassa bhagavato vacana&#7747;, tesa&#241;ca ther&#257;na&#7747; duggahita'nti. Iti heta&#7747; bhikkhave cha&#7693;&#7693;eyy&#257;tha t&#257;ni ce sutte ot&#257;rīyam&#257;n&#257;ni vinaye sandassiyam&#257;n&#257;ni sutte ceva otaranti vinaye ca sandissanti, niṭṭhamettha gantabba&#7747;: 'addh&#257; ida&#7747; tassa bhagavato vacana&#7747;, tesa&#241;ca ther&#257;na&#7747; suggahita'nti. Ida&#7747; bhikkhave tatiya&#7747; mah&#257;padesa&#7747; dh&#257;reyy&#257;tha. (3)</p>

					<p class="f4">1. Os&#257;retabb&#257;ni machasa&#7747;. 2. Os&#257;riyam&#257;n&#257;ti, machasa&#7747;. 3. Osaranati, machasa&#7747;.</p>

					<p>[BJT Page 196]</p>

					<p class="f4">Idha pana bhikkhave bhikkhu eva&#7747; vadeyya: 'amukasmi&#7747; n&#257;ma &#257;v&#257;se eko thero bhikkhu viharati bahussuto &#257;gat&#257;gamo dhammadharo vinayadharo m&#257;tik&#257;dharo. Tassa me therassa sammukh&#257; suta&#7747; sammukh&#257; paṭiggahita&#7747; 'aya&#7747; dhammo aya&#7747; vinayo ida&#7747; satthus&#257;sana'nti. Tassa bhikkhave bhikkhuno bh&#257;sita&#7747; neva abhinanditabba&#7747; nappaṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni. T&#257;ni ce sutte ot&#257;rīyam&#257;n&#257;ni vinaye sandassīyam&#257;n&#257;ni na ceva sutte otaranti na ca vinaye sandissanti, niṭṭhamettha gantabba&#7747;: 'addh&#257; ida&#7747; na ceva tassa bhagavato vacana&#7747;, tassa ca therassa duggahita'nti. Iti heta&#7747; bhikkhave cha&#7693;&#7693;eyy&#257;tha. T&#257;ni ce sutte ot&#257;rīyam&#257;n&#257;ni vinaye sandassīyam&#257;n&#257;ni sutte ceva otaranti vinaye ca sandissanti, niṭṭhamettha gantabba&#7747;: [PTS Page 126 ']addh&#257; ida&#7747; tassa bhagavato vacana&#7747;, tassa ca therassa suggahita'nti. Ida&#7747; bhikkhave catuttha&#7747; mah&#257;padesa&#7747; dh&#257;reyy&#257;tha. (4) Ime kho bhikkhave catt&#257;ro mah&#257;padese dh&#257;reyy&#257;th&#257;"ti.</p>

					<p class="f4">Tatrapi suda&#7747; bhagav&#257; bhoganagare viharanto &#257;nande cetiye etadeva bahula&#7747; bhikkhuna&#7747; dhammi&#7747; katha&#7747; karoti: 'iti sīla&#7747;, iti sam&#257;dhi, iti pa&#241;&#241;&#257;. Sīlaparibh&#257;vito sam&#257;dhi mahapphalo hoti mah&#257;nisa&#7747;so. Sam&#257;dhiparibh&#257;vit&#257; pa&#241;&#241;&#257; mahapphal&#257; hoti mah&#257;nisa&#7747;s&#257;. Pa&#241;&#241;&#257;paribh&#257;vita&#7747; citta&#7747; sammadeva &#257;savehi vimuccati. Seyyathīda&#7747; k&#257;m&#257;sav&#257; bhav&#257;sav&#257; avijj&#257;sav&#257;'ti.</p>

					<p class="f4">(Cunda - kamm&#257;raputtakath&#257;)</p>

					<p class="f4">84. Atha kho bhagav&#257; bhoganagare yath&#257;bhiratta&#7747; viharitv&#257; &#257;yasmanta&#7747; &#257;nanda&#7747; &#257;mantesi: "&#257;y&#257;m&#257;nanda yena p&#257;v&#257;, tenupasa&#7749;kamiss&#257;m&#257;"ti. "Evambhante"ti kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena p&#257;v&#257; tadavasari. Tatra suda&#7747; bhagav&#257; p&#257;v&#257;ya&#7747; viharati cundassa kamm&#257;raputtassa ambavane. Assosi kho cundo kamm&#257;raputto 'bhagav&#257; kira p&#257;va&#7747; anuppatto p&#257;v&#257;ya&#7747; viharati mayha&#7747; ambavane'ti. Atha kho cundo kamm&#257;raputto yena bhagav&#257; tenupasa&#7749;kami upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho cunda&#7747; kamm&#257;raputta&#7747; bhagav&#257; dhammiy&#257; kath&#257;ya sandassesi sam&#257;dapesi samuttejesi sampaha&#7747;sesi. Atha kho cundo kamm&#257;raputto bhagavat&#257; dhammiy&#257; kath&#257;ya sandassito sam&#257;dapito samuttejito sampaha&#7747;sito bhagavanta&#7747; etadavoca: 'adhiv&#257;setu me bhante bhagav&#257; c&#257;tan&#257;ya bhatta&#7747; saddhi&#7747; bhikkhu sa&#7749;ghen&#257;'ti. Adhiv&#257;sesi bhagav&#257; tu&#7751;hībh&#257;vena. Atha kho cundo kamm&#257;raputto bhagavato adhiv&#257;sana&#7747; <a id="pg127"><span class="f2 g"><b>[page 127]</b></span></a> viditv&#257; uṭṭh&#257;y&#257;san&#257; bhagavanta&#7747; abhiv&#257;detv&#257; padakkhī&#7751;a&#7747; katv&#257; pakk&#257;mi.</p>

					<p>[BJT Page 198]</p>

					<p class="f4">Atha kho cundo kamm&#257;raputto tass&#257; rattiy&#257; accayena sake nivesane pa&#7751;īta&#7747; kh&#257;danīya&#7747; bhojanīya&#7747; paṭiy&#257;d&#257;petv&#257; pah&#363;ta&#241;ca s&#363;karamaddava&#7747;, bhagavato k&#257;la&#7747; &#257;roc&#257;pesi: k&#257;lo bhante, niṭṭhita&#7747; bhattanti. Atha kho bhagav&#257; pubbanhasamaya&#7747; niv&#257;setv&#257; pattacīvaram&#257;d&#257;ya saddhi&#7747; bhikkhusa&#7749;ghena yena cundassa kamm&#257;raputtassa nivesana&#7747; tenupasa&#7749;kami upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; cunda&#7747; kamm&#257;raputta&#7747; &#257;mantesi: 'yante cunda s&#363;karamaddava&#7747; paṭiyatta&#7747;, tena ma&#7747; parivisa. Ya&#7747; pana&#241;&#241;a&#7747; kh&#257;danīya&#7747; bhojanīya&#7747; yaṭiyatta&#7747;, tena bhikkhusa&#7749;gha&#7747; parivis&#257;'ti. 'Evambhante'ti kho cundo kamm&#257;raputto bhagavato paṭissutv&#257; ya&#7747; ahosi s&#363;karamaddava&#7747; paṭiyatta&#7747;, tena bhagavanta&#7747; parivisi. Ya&#7747; pana&#241;&#241;a&#7747; kh&#257;danīya&#7747; bhojanīya&#7747; paṭiyatta&#7747;, tena bhikkhusa&#7749;gha&#7747; parivisi.</p>

					<p class="f4">Atha kho bhagav&#257; cunda&#7747; kamm&#257;raputta&#7747; &#257;mantesi: yante cunda s&#363;karamaddava&#7747; avasiṭṭha&#7747;, ta&#7747; sobbhe nikhan&#257;hi. N&#257;ha&#7747; ta&#7747; cunda pass&#257;mi sadevake loke sam&#257;rake, sabrahmake, sassama&#7751;abr&#257;hma&#7751;iy&#257; paj&#257;ya sadevamanuss&#257;ya yassa ta&#7747; paribhutta&#7747; samm&#257; pari&#7751;&#257;ma&#7747; gaccheyya a&#241;&#241;atra tath&#257;gatass&#257;'ti. 'Evambhante'ti kho cundo kamm&#257;raputto bhagavato paṭissutv&#257;, ya&#7747; ahosi s&#363;karamaddava&#7747; avasiṭṭha&#7747; ta&#7747; sobbhe nikha&#7751;itv&#257;, yena bhagav&#257; tenupasa&#7749;kami: upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho cunda&#7747; kamm&#257;raputta&#7747; bhagav&#257; dhammiy&#257; kath&#257;ya sandassetv&#257; sam&#257;dapetv&#257; samuttejetv&#257; sampaha&#7747;setv&#257; uṭṭh&#257;y&#257;san&#257; pakk&#257;mi.</p>

					<p class="f4">(Lohitapakkhandik&#257; &#257;b&#257;dho)</p>

					<p class="f4">85. Atha kho bhagavato cundasasa kamm&#257;raputtassa bhatta&#7747; bhutt&#257;vissa kharo &#257;b&#257;dho uppajji lohitapakkhandik&#257;. Pab&#257;&#7735;h&#257; vedan&#257; vattanti m&#257;ra&#7751;antik&#257;. T&#257; <a id="pg128"><span class="f2 g"><b>[page 128]</b></span></a> suda&#7747; bhagav&#257; sato sampaj&#257;no adhiv&#257;sesi aviha&#241;&#241;am&#257;no.</p>

					<p class="f4">Atha kho bhagav&#257; &#257;yasmanta&#7747; &#257;nanda&#7747; &#257;mantesi: "&#257;y&#257;m&#257;nanda yena kusin&#257;r&#257; tenupasa&#7749;kamiss&#257;m&#257;"ti. 'Evambhante'ti kho &#257;yasm&#257; &#257;nando bhagavato paccassosi.</p>

					<p class="f4">[BJT Page 200]</p>

					<p class="f4">"Cundassa bhatta&#7747; bhu&#241;jitv&#257; kamm&#257;rass&#257;ti me suta&#7747;,<br />
					&#256;b&#257;dha&#7747; samphusī dhīro pab&#257;&#7735;ha&#7747;1 m&#257;ra&#7751;antika&#7747;.</p>

					<p class="f4">Bhuttassa ca s&#363;karamaddavena<br />
					By&#257;dhippab&#257;&#7735;ho udap&#257;di satthuno<br />
					Viri&#241;cam&#257;no2 bhagav&#257; avoca<br />
					Gacch&#257;maha&#7747; kusin&#257;ra&#7747; nagaranti. "</p>

					<p class="f4">(&#256;nandena p&#257;nīy&#257;hara&#7751;a&#7747;)<br />
					86. Atha kho bhagav&#257; magg&#257; okkamma yena&#241;&#241;atara&#7747; rukkham&#363;la&#7747; tenupasa&#7749;kami. Upasa&#7749;kamitv&#257; &#257;yasmanta&#7747; &#257;nanda&#7747; &#257;mantesi: "i&#7749;gha me tva&#7747; &#257;nanda catuggu&#7751;a&#7747; sa&#7749;gh&#257;ṭi pa&#241;&#241;apehi. Kilanto'smi &#257;nanda, nisīdiss&#257;mī"ti. 'Evambhante'ti kho &#257;yasm&#257; &#257;nando bhagavato paṭissutv&#257; catuggu&#7751;a&#7747; sa&#7749;gh&#257;ṭi&#7747; pa&#241;&#241;apesi. Nisīdi bhagav&#257; pa&#241;&#241;atte &#257;sane. Nisajja kho bhagav&#257; &#257;yasmanta&#7747; &#257;nanda&#7747; &#257;mantesi: "i&#7749;gha me tva&#7747; &#257;nanda p&#257;nīya&#7747; &#257;hara, pip&#257;sito'mhi &#257;nanda piviss&#257;mī'ti eva&#7747; vutte &#257;yasm&#257; &#257;nando bhagavanta&#7747; etadavoca: "id&#257;ni bhante pa&#241;camatt&#257;ni sakaṭasat&#257;ni atikkant&#257;ni. Ta&#7747; cakkacchinna&#7747; udaka&#7747; paritta&#7747; lu&#7735;ita&#7747; &#257;vila&#7747; sandati. Aya&#7747; bhante kakutth&#257; nadī avid&#363;re acchodak&#257;3 <a id="pg129"><span class="f2 g"><b>[page 129]</b></span></a> s&#257;todak&#257; sītodak&#257; setak&#257;4 supatitth&#257; rama&#7751;īy&#257;. Ettha bhagav&#257; p&#257;nīya&#241;ca pivissati, gatt&#257;ni ca sītikarissatīti". Dutiyampi kho bhagav&#257; &#257;yasmanta&#7747; &#257;nanda&#7747; &#257;mantesi: 'i&#7749;gha me tva&#7747; &#257;nanda p&#257;nīya&#7747; &#257;hara, pip&#257;sito'smi &#257;nanda piviss&#257;mī'ti dutiyampi kho &#257;yasm&#257; &#257;nando bhagavanta&#7747; etadavoca: "id&#257;ni bhante pa&#241;camatt&#257;ni sakaṭasat&#257;ni atikkant&#257;ni. Ta&#7747; cakkacchinna&#7747; udaka&#7747; paritta&#7747; lu&#7735;ita&#7747; &#257;vila&#7747; sandati. Aya&#7747; bhante kakutth&#257; nadī avid&#363;re acchodak&#257; s&#257;todak&#257; sītodak&#257; setak&#257;4 suppatitth&#257; rama&#7751;īy&#257;. Ettha bhagav&#257; p&#257;nīya&#241;ca pivissati, gatt&#257;ni ca sītikarissatī" ti.</p>

					<p class="f4">Tatiyampi kho bhagav&#257; &#257;yasmanta&#7747; &#257;nanda&#7747; &#257;mantesi: 'i&#7749;gha me tva&#7747; &#257;nanda p&#257;nīya&#7747; &#257;hara, pip&#257;sito'smi &#257;nanda piviss&#257;mī"ti. 'Evambhante'ti kho &#257;yasm&#257; &#257;nando bhagavato paṭissutv&#257; patta&#7747; gahetv&#257; yena s&#257; nadik&#257; tenupasa&#7749;kami.</p>

					<p class="f4">1. Sab&#257;&#7735;ha&#7747;, sy&#257;. 2. Virecam&#257;no machasa&#7747;, sīmu. Viricavam&#257;no, dī a. 3. Acchodik&#257; - machasa&#7747;. 4. Setodak&#257;, machasa&#7747;. 5. Supappatitth&#257;, machasa&#7747;.</p>

					<p>[BJT Page 202]</p>

					<p class="f4">Atha kho s&#257; nadik&#257; cakkacchinn&#257; paritt&#257; lu&#7735;it&#257; &#257;vil&#257; sandam&#257;n&#257; &#257;yasmante &#257;nande upasa&#7749;kamante acch&#257; vippasant&#257; an&#257;vil&#257; sandittha. Atha kho &#257;yasmate, &#257;nandassa etadahosi: 'acchariya&#7747; vata bho, abbhuta&#7747; vata bho, tath&#257;gatassa mahiddhikat&#257; mah&#257;nubh&#257;vat&#257;. Aya&#7747; hi s&#257; nadik&#257; cakkacchinn&#257; paritt&#257; lu&#7735;it&#257; &#257;vil&#257; sandam&#257;n&#257; mayi upasa&#7749;kamante acch&#257; vippasann&#257; an&#257;vil&#257; sandatī"ti. Pattena p&#257;nīya&#7747; &#257;d&#257;ya yena bhagav&#257; tenupasa&#7749;kami, upasa&#7749;kamitv&#257; bhagavanta&#7747; etadavoca: "acchariya&#7747; bhante, abbhuta&#7747; bhante, tath&#257;gatassa mahiddhikat&#257; mah&#257;nubh&#257;vat&#257;. Id&#257;ni s&#257; bhante nadik&#257; cakkacchinn&#257; paritt&#257; lu&#7735;it&#257; &#257;vil&#257; sandam&#257;n&#257; mayi upasa&#7749;kamante acch&#257; vippasann&#257; an&#257;vil&#257; sandittha. Pivatu bhagav&#257; p&#257;nīya&#7747;, pivatu sugato p&#257;nīyanti". Atha kho bhagav&#257; p&#257;nīya&#7747; ap&#257;si.</p>

					<p class="f4">(Pukkusamallaputtakath&#257;)</p>

					<p class="f4">87. <a id="pg130"><span class="f2 g"><b>[page 130]</b></span></a> tena kho pana samayena pukkuso mallaputto &#257;&#7735;&#257;rassa k&#257;l&#257;massa s&#257;vako kusin&#257;r&#257;ya p&#257;va&#7747; addh&#257;namaggapaṭipanno hoti. Addas&#257; kho pukkuso mallaputto bhagavanta&#7747; a&#241;&#241;atarasmi&#7747; rukkham&#363;le nisinna&#7747;. Disv&#257; yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi&#7747;. Ekamanta&#7747; nisinno kho pukkuso mallaputto bhagavanta&#7747; etadavoca: "acchariya&#7747; bhante, abbhuta&#7747; bhante, santena vata bhante pabbajit&#257; vih&#257;rena viharanti. Bh&#363;tapubba&#7747; bhante, &#257;&#7735;&#257;ro k&#257;l&#257;mo addh&#257;namaggapaṭipanno magg&#257; okkamma avid&#363;re a&#241;&#241;atarasmi&#7747; rukkham&#363;le div&#257;vih&#257;ra&#7747; nisīdi. Atha kho bhante pa&#241;camatt&#257;ni sakaṭasat&#257;ni &#257;&#7735;&#257;ra&#7747; k&#257;l&#257;ma&#7747; niss&#257;ya niss&#257;ya atikkami&#7747;su. Atha kho bhante a&#241;&#241;ataro puriso tassa sakaṭasatthassa piṭṭhito piṭṭhito &#257;gacchanto yena &#257;&#7735;&#257;ro k&#257;l&#257;mo tenupasa&#7749;kami. Upasa&#7749;kamitv&#257; &#257;&#7735;&#257;ra&#7747; k&#257;l&#257;ma&#7747; etadavoca: "api bhante pa&#241;camatt&#257;ni sakaṭasat&#257;ni atikkamant&#257;ni addas&#257;?'Ti 'na kho aha&#7747; &#257;vuso addasanti. ' 'Kimpana bhante sadda&#7747; assosi?'Ti. 'Na kho aha&#7747; &#257;vuso sadda&#7747; assosi'nti. 'Kimpana bhante sutto ahosī?'Ti. Na kho aha&#7747; &#257;vuso sutto ahosi'nti 'kimpana bhante sa&#241;&#241;ī ahosī ?'Ti 'evam&#257;vuso'ti. 'So tva&#7747; bhante sa&#241;&#241;ī sam&#257;no j&#257;garo ma&#241;camatt&#257;ni sakaṭasat&#257;ni niss&#257;ya niss&#257;ya atikkamant&#257;ni neva addasa na pana sadda&#7747; assosi apissu te bhante sa&#7749;gh&#257;ṭi rajena oki&#7751;&#7751;&#257;?Ti. 'Evam&#257;vuso'ti. Atha kho bhante tassa purisassa etadahosi: acchariya&#7747; vata bho, abbhuta&#7747; vata bho, santena vata bho pabbajit&#257; vih&#257;rena viharanti, yatra hi n&#257;ma sa&#241;&#241;ī <a id="pg131"><span class="f2 g"><b>[page 131]</b></span></a> sam&#257;no j&#257;garo pa&#241;camatt&#257;ni sakaṭasat&#257;ni niss&#257;ya niss&#257;ya atikkamant&#257;ni neva dakkhiti, na pana sadda&#7747; sossatī'ti &#257;&#7735;&#257;re k&#257;l&#257;me u&#7735;&#257;ra&#7747; pas&#257;da&#7747; paveditv&#257; pakk&#257;mī"ti.</p>

					<p>[BJT Page 204]</p>

					<p class="f4">Ta&#7747; kimma&#241;&#241;asi pukkusa, katamannu kho dukkaratara&#7747; v&#257; durabhisambhavatara&#7747; v&#257; yo sa&#241;&#241;ī sam&#257;no j&#257;garo pa&#241;camatt&#257;ni sakaṭasat&#257;ni niss&#257;ya niss&#257;ya atikkamant&#257;ni neva passeyya, na pana sadda&#7747; su&#7751;eyya, yo v&#257; sa&#241;&#241;ī sam&#257;no j&#257;garo deve vassante deve galagal&#257;yante vijjut&#257;su1 niccharantisu asa&#7751;iy&#257; phalantiy&#257; neva passeyya na pana sadda&#7747; su&#7751;eyy&#257;?Ti.</p>

					<p class="f4">"Ki&#241;hi bhante karissanti pa&#241;ca v&#257; sakaṭasat&#257;ni cha v&#257; sakaṭasat&#257;ni satta v&#257; sataṭasat&#257;ni aṭṭha v&#257; sakaṭasat&#257;ni nava v&#257; sakaṭasat&#257;ni sakaṭasahassa&#7747; v&#257; sakaṭasatasahassa&#7747; v&#257;. Atha kho etadeva dukkaratara&#7747; ceva durabhisambhavatara&#241;ca yo sa&#241;&#241;ī sam&#257;no j&#257;garo deve vassante deve galagal&#257;yante vijjut&#257;su niccharantīsu asa&#7751;iy&#257; phalantiy&#257; neva passeyya na pana sadda&#7747; su&#7751;eyy&#257;"ti.</p>

					<p class="f4">Ekamid&#257;ha&#7747; pukkusa samaya&#7747; &#257;tum&#257;ya&#7747; vihar&#257;mi bh&#363;s&#257;g&#257;re. Tena kho pana samayena deve vassante deve galagal&#257;yante vijjut&#257;su niccharantīsu asa&#7751;iy&#257; phalantiy&#257; avid&#363;re. Bh&#363;s&#257;g&#257;rassa dve kassak&#257; bh&#257;taro hat&#257; catt&#257;ro ca balivadd&#257;. Atha kho pukkusa &#257;tum&#257;ya mah&#257;janak&#257;yo nikkhamitv&#257; yena te dve kassak&#257; bh&#257;taro hat&#257; catt&#257;r&#257; ca balivadd&#257;, tenupasa&#7749;kami. Tena kho pan&#257;ha&#7747; pukkusa samayena bhus&#257;g&#257;r&#257; nikkhamitv&#257; bhus&#257;g&#257;radv&#257;re abbhok&#257;se ca&#7749;kam&#257;mi. Atha kho pukkusa a&#241;&#241;ataro puriso tamh&#257; mah&#257;janak&#257;y&#257; yen&#257;ha&#7747; tenupasa&#7749;kami. Upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭh&#257;si. Ekamanta&#7747; ṭhita&#7747; kho aha&#7747; pukkusa ta&#7747; purisa&#7747; etadavoca&#7747; 'kinnukho so &#257;vuso mah&#257;janak&#257;yo sannipatito?Ti. <a id="pg132"><span class="f2 g"><b>[page 132]</b></span></a> id&#257;ni bhante deve vassante deve galagal&#257;yante vijjut&#257;su niccharantīsu asa&#7751;iy&#257; phalantiy&#257; dve kassak&#257; bh&#257;taro hat&#257; catt&#257;ro ca balivadd&#257;. Ettheso mah&#257;janak&#257;yo sannipatito. Tvampana bhante kuhi&#7747; ahosī?Ti. 'Idheva kho aha&#7747; &#257;vuso ahosi'nti. 'Kimpana bhante na addas&#257;?Ti. 'Na kho aha&#7747; &#257;vuso addasanti'. 'Kimpana bhante sadda&#7747; assosī?'Ti. 'Na kho aha&#7747; &#257;vuso sadda&#7747; assosinti'. 'Kimpana bhante sutto ahosī?Ti. 'Na kho aha&#7747; &#257;vuso sutto ahosinti'. 'Kimpana bhante sa&#241;&#241;ī ahosī?Ti. 'Evam&#257;vuso'ti. 'So tva&#7747; bhante sa&#241;&#241;ī sam&#257;no j&#257;garo deve vassante deve galagal&#257;yante vijjut&#257;su niccharantīsu asa&#7751;iy&#257; phalantiy&#257; neva addasa, na pana sadda&#7747; assosī?'Ti. 'Evam&#257;vuso'ti.</p>

					<p class="f4">1. Vijjullat&#257;su, machasa&#7747;.</p>

					<p>[BJT Page 206]</p>

					<p class="f4">Atha kho pukkusa, tassa purisassa etadahosi. 'Acchariya&#7747; vata bho abbhuta&#7747; vata bho, santena vata bho pabbajit&#257; vih&#257;rena viharanti. Yatra hi n&#257;ma sa&#241;&#241;ī sam&#257;no j&#257;garo deve vassante deve galagal&#257;yante vijjut&#257;su niccharantīsu asa&#7751;iy&#257; phalantiy&#257; neva dakkhīti na pana sadda&#7747; sossatī'ti mayi u&#7735;&#257;ra&#7747; pas&#257;da&#7747; pavedetv&#257; ma&#7747; abhiv&#257;detv&#257; padakkhi&#7751;a&#7747; katv&#257; pakk&#257;mīti.<br />
					Eva&#7747; vutte pukkuso mallaputto bhagavanta&#7747; etadavoca: 'es&#257;ha&#7747; bhante yo me &#257;&#7735;&#257;re k&#257;lame pas&#257;do, ta&#7747; mah&#257;v&#257;te v&#257; opun&#257;mi, sīghasot&#257;ya v&#257; nadiy&#257; pav&#257;hemi. Abhikkanta&#7747; bhante, abhikkanta&#7747; bhante. Seyyath&#257;pi bhante nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya cakkhumanto r&#363;p&#257;ni dakkhantīti, evameva bhagavat&#257; anekapariy&#257;yena dhammo pak&#257;sito. Es&#257;ha&#7747; bhante bhagavanta&#7747; sara&#7751;a&#7747; gacch&#257;mi <a id="pg133"><span class="f2 g"><b>[page 133]</b></span></a> dhamma&#241;ca bhikkhusa&#7749;gha&#241;ca. Up&#257;saka&#7747; ma&#7747; bhagav&#257; dh&#257;retu ajjatagge p&#257;&#7751;upeta&#7747; sara&#7751;a&#7747; gatanti. Atha kho pukkuso mallaputto a&#241;&#241;atara&#7747; purisa&#7747; &#257;mantesi. 'I&#7749;gha me tva&#7747; bha&#7751;e si&#7749;giva&#7751;&#7751;a&#7747; yuga&#7747; maṭṭha&#7747; dh&#257;ra&#7751;iya&#7747; &#257;h&#257;ra'ti.Eva&#7747; bhante'ti so puriso pukkusassa mallaputtassa paṭissutv&#257; ta&#7747; si&#7749;gīva&#7751;&#7751;a&#7747; yuga&#7747; maṭṭha&#7747; dh&#257;ra&#7751;iya&#7747; &#257;hari. Atha kho pukkuso mallaputto ta&#7747; si&#7749;giva&#7751;&#7751;a&#7747; yuga&#7747; maṭṭha&#7747; dh&#257;ra&#7751;īya&#7747; bhagavato upan&#257;mesi 'idambhante si&#7749;giva&#7751;&#7751;a&#7747; yuga&#7747; maṭṭha&#7747; dh&#257;ra&#7751;īya&#7747;. Tamme bhante bhagav&#257; patiga&#7751;h&#257;tu anukampa&#7747; up&#257;d&#257;y&#257;'ti. 'Tena hi pukkusa ekena ma&#7747; acch&#257;dehi ekena &#257;nandanti'. 'Evambhante'ti kho pukkuso mallaputto bhagavato paṭissutv&#257; ekena bhagavanta&#7747; acch&#257;desi ekena &#257;yasmanta&#7747; &#257;nanda&#7747;. Atha kho bhagav&#257; pukkusa&#7747; mallaputta&#7747; dhammiy&#257; kath&#257;ya sandassesi, sam&#257;dapesi, samuttejesi, sampaha&#7747;sesi. Atha kho pukkuso mallaputto bhagavat&#257; dhammiy&#257; kath&#257;ya sandassito sam&#257;dapito samuttejito sampaha&#7747;sito uṭṭh&#257;y&#257;san&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; pakk&#257;mi.</p>

					<p class="f4">88. Atha kho &#257;yasm&#257; &#257;nando acirapakkante pukkuse mallaputte ta&#7747; si&#7749;giva&#7751;&#7751;a&#7747; yuga&#7747; maṭṭha&#7747; dh&#257;ra&#7751;īya&#7747; bhagavato k&#257;ya&#7747; upan&#257;mesi ta&#7747; bhagavato k&#257;ya&#7747; upan&#257;mita&#7747; vītaccika&#7747; viya kh&#257;yati.</p>

					<p>[BJT Page 208]</p>

					<p class="f4">Atha kho &#257;yasm&#257; &#257;nando bhagavanta&#7747; etadavoca: 'acchariyambhante, abbhutambhante, y&#257;vaparisuddho bhante tath&#257;gatassa chaviva&#7751;&#7751;o pariyod&#257;to. Idambhante si&#7749;giva&#7751;&#7751;a&#7747; yuga&#7747; maṭṭha&#7747; dh&#257;ra&#7751;īya&#7747; bhagavato <a id="pg134"><span class="f2 g"><b>[page 134]</b></span></a> upan&#257;mita&#7747; vītaccika&#7747; ciya kh&#257;yatī'ti.</p>

					<p class="f4">"Evameta&#7747; &#257;nanda, dvīsu kho &#257;nanda k&#257;lesu ativiya tath&#257;gatassa k&#257;yo parisuddho hoti chaviva&#7751;&#7751;o pariyod&#257;to. Katamesu dvīsu? Ya&#241;ca &#257;nanda ratti&#7747; tath&#257;gato anuttara&#7747; samm&#257;sambodhi&#7747; abhisambujjhati, ya&#241;ca ratti&#7747; tath&#257;gato anup&#257;dises&#257;ya nibb&#257;nadh&#257;tuy&#257; parinibb&#257;yati imesu kho &#257;nanda dvīsu k&#257;lesu ativiya tath&#257;gatassa k&#257;yo parisuddho hoti chaviva&#7751;&#7751;o pariyod&#257;to. Ajja kho pan&#257;nanda rattiy&#257; pacchime y&#257;me kusin&#257;r&#257;ya&#7747; upavattane mall&#257;na&#7747; s&#257;lavane antarena yamakas&#257;l&#257;na&#7747; tath&#257;gatassa parinibb&#257;na&#7747; bhavissati. &#256;y&#257;m&#257;nanda yena kakutth&#257; nadī tenupasa&#7749;kamiss&#257;m&#257;"ti. "Evambhante"ti kho &#257;yasm&#257; &#257;nando bhagavato paccassosi.</p>

					<p class="f4">"Si&#7749;giva&#7751;&#7751;a&#7747; yuga&#7747; maṭṭha&#7747; pukkuso abhih&#257;rayi,<br />
					Tena acch&#257;dito satth&#257; hemava&#7751;&#7751;o asobhath&#257;"ti.<br />
					(Ambavan&#363;pagamana&#7747;)</p>

					<p class="f4">89. Atha kho bhagav&#257; mahat&#257; bhikkhusa&#7749;ghena saddhi&#7747; yena kakutth&#257; nadī tenupasa&#7749;kami. Upasa&#7749;kamitv&#257; kakuttha&#7747; nadi&#7747; ajjhog&#257;hetv&#257; nah&#257;tv&#257; ca pivitv&#257; ca paccuttaritv&#257; yena ambavana&#7747; tenupasa&#7749;kami. Upasa&#7749;kamitv&#257; &#257;yasmanta&#7747; cundaka&#7747; &#257;mantesi. 'I&#7749;gha me cundaka catuggu&#7751;a&#7747; sa&#7749;gh&#257;ṭi&#7747; pa&#241;&#241;&#257;pehi. Kilanto'smi cundaka nipajjiss&#257;mī'ti. 'Evambhante'ti kho &#257;yasm&#257; cundako bhagavato paṭissutv&#257; catuggu&#7751;a&#7747; sa&#7749;gh&#257;ṭi&#7747; pa&#241;&#241;&#257;pesi. Atha kho bhagav&#257; dakkhi&#7751;ena passena sīhaseyya&#7747; kappesi p&#257;de p&#257;da&#7747; acc&#257;dh&#257;ya sato sampaj&#257;no uṭṭh&#257;nasa&#241;&#241;a&#7747; <a id="pg135"><span class="f2 g"><b>[page 135]</b></span></a> manasikaritv&#257;. &#256;yasm&#257; pana cundako tattheva bhagavato purato nisīdi.</p>

					<p>[BJT Page 210]</p>

					<p class="f4">"Ganatv&#257;na buddho nadiya&#7747; kakuttha&#7747; acchodaka&#7747; s&#257;todaka&#7747; vippasanna&#7747;, 1<br />
					Og&#257;hi satth&#257; sukilantar&#363;po tath&#257;gato appaṭimo'dha loke.</p>

					<p class="f4">Nah&#257;tv&#257; ca pītv&#257; cudat&#257;ri satth&#257; purakkhato bhikkhuga&#7751;assa majjhe.<br />
					Satth&#257; pavatt&#257; bhagav&#257;'dha dhamme up&#257;gamī ambavana&#7747; mahesī.</p>

					<p class="f4">&#256;mantayī vundaka&#7747; n&#257;ma bhikkhu&#7747; catuggu&#7751;a&#7747; patthara me nipaccha&#7747;2<br />
					So vodito3 bh&#257;vitattena vundo catuggu&#7751;a&#7747; patthari khippameva<br />
					Nipajji satth&#257; sukilantar&#363;po cundo'pi tattha pamukhe nisīdī"ti.</p>

					<p class="f4">(Dve piṇḍap&#257;t&#257; samaphal&#257;)<br />
					90. Atha kho bhagav&#257; &#257;yasmanta&#7747; &#257;nanda&#7747; &#257;mantesi. "Siy&#257; kho pan&#257;nanda cundassa kamm&#257;raputtassa koci vippaṭis&#257;ra&#7747; upadaheyya" 'tassa te &#257;vuso cunda, al&#257;bh&#257;, tassa te dulladdha&#7747;, yassa te tath&#257;gato pacchima&#7747; piṇḍap&#257;ta&#7747; bhu&#241;jitv&#257; parinibbuto'ti. Cundass&#257;nanda kamm&#257;raputtassa eva&#7747; vippaṭis&#257;ro vinetabbo.</p>

					<p class="f4">Tassa te &#257;vuso l&#257;bh&#257;, tassa te suladdha&#7747;, yassa te tath&#257;gato pacchima&#7747; piṇḍap&#257;ta&#7747; bhu&#241;jitv&#257; parinibbuto. Sammukh&#257; meta&#7747; &#257;vuso cunda bhagavato suta&#7747; sammukh&#257; paṭiggahīta&#7747; 'dve' me piṇḍap&#257;t&#257; samaphal&#257; <a id="pg136"><span class="f2 g"><b>[page 136]</b></span></a> samavip&#257;k&#257; ativiya a&#241;&#241;ehi piṇḍap&#257;tehi mahapphalatar&#257; ca mah&#257;nisa&#7747;satar&#257; ca. Katame dve? Ya&#241;ca piṇḍap&#257;ta&#7747; bhu&#241;jitv&#257; tath&#257;gato anuttara&#7747; samm&#257;sambodhi&#7747; abhisambujjhati, ya&#241;ca piṇḍap&#257;ta&#7747; bhu&#241;jitv&#257; tath&#257;gato anup&#257;dises&#257;ya nibb&#257;nadh&#257;tuya&#7747; parinibb&#257;yati, ime dve piṇḍap&#257;t&#257; samaphal&#257; samavip&#257;k&#257; ativiya a&#241;&#241;ehi piṇḍap&#257;tehi mahapphalatar&#257; ca mah&#257;nisa&#7747;satar&#257; ca.</p>

					<p class="f4">1. Acchodaka&#7747;, s&#257;tudak&#257;, vippasanna&#7747; machasa&#7747;. 2. Nipajja&#7747; (bahusu).<br />
					3. Modito (machasa&#7747;)</p>

					<p>[BJT Page 212]</p>

					<p class="f4">&#256;yusa&#7747;vattanika&#7747; pan&#257;yasmat&#257; cundena kamm&#257;raputtena kamma&#7747; upacita&#7747; sukhasa&#7747;vattanika&#7747; pan&#257;yasmat&#257; cundena kamm&#257;raputtena kamma&#7747; upacita&#7747;. Va&#7751;&#7751;asa&#7747;vattanika&#7747; pan&#257;yasmat&#257; cundena kamm&#257;raputtena kamma&#7747; upacita&#7747;. Yasasa&#7747;vattanika&#7747; pan&#257;yasmat&#257; cundena kamm&#257;raputtena kamma&#7747; upacita&#7747;. &#256;dhipateyyasa&#7747;vattanika&#7747; pan&#257;yasmat&#257; cundena kamm&#257;raputtena kamma&#7747; upacitanti'. Cundassa &#257;nanda kamm&#257;raputtassa eva&#7747; vippaṭis&#257;ro paṭivinetabbo"ti.</p>

					<p class="f4">Atha kho bhagav&#257; etamattha&#7747; viditv&#257; t&#257;ya&#7747; vel&#257;ya&#7747; ima&#7747; ud&#257;na&#7747; ud&#257;nesi:</p>

					<p class="f4">"Dadato pu&#241;&#241;a&#7747; pava&#7693;&#7693;hati sa&#241;&#241;amato vera&#7747; na vīyati,<br />
					Kusalo ca jah&#257;ti p&#257;paka&#7747; r&#257;gadosamohakkhay&#257; sa nibbuto'ti.</p>

					<p class="f4">A&#7735;&#257;r&#257;vedallabh&#257;&#7751;av&#257;ro catuttho.</p>

					<p class="f4">[BJT Page 214]</p>

					<p class="f4">(Kusin&#257;r&#257; gamana&#7747;)<br />
					<a id="pg137"><span class="f2 g"><b>[page 137]</b></span></a></p>

					<p class="f4">91. Atha kho bhagav&#257; &#257;yasmanta&#7747; &#257;nanda&#7747; &#257;mantesi &#257;y&#257;m&#257;nanda yena hira&#241;&#241;avatiy&#257; nadiy&#257; p&#257;rima&#7747; tīra&#7747;, yena kusin&#257;r&#257;, yena upavattana&#7747; mall&#257;na&#7747; s&#257;lavana&#7747;, tenupasa&#7749;kamiss&#257;m&#257;'ti. 'Evambhante'ti kho &#257;yasm&#257; &#257;nando bhagavato paccassosi. Atha kho bhagav&#257; mahat&#257; bhikkhusa&#7749;ghena saddhi&#7747; yena hira&#241;&#241;avatiy&#257; nadiy&#257; p&#257;rima&#7747; tīra&#7747;, yena kusin&#257;r&#257;, yena upavattana&#7747; mall&#257;na&#7747; s&#257;lavana&#7747;, tenupasa&#7749;kami. Upasa&#7749;kamitv&#257; &#257;yasmanta&#7747; &#257;nanda&#7747; &#257;mantesi. "I&#7749;gha me tva&#7747; &#257;nanda antarena yamakas&#257;l&#257;na&#7747; uttarasīsaka&#7747; ma&#241;caka&#7747; pa&#241;&#241;&#257;pehi. Kilanto'smi &#257;nanda nipajjiss&#257;mī'ti. 'Evambhante'ti kho &#257;yasm&#257; &#257;nando bhagavato paṭissutv&#257; antarena yamakas&#257;l&#257;na&#7747; uttarasīsaka&#7747; ma&#241;caka&#7747; pa&#241;&#241;&#257;pesi. Atha kho bhagav&#257; dakkhi&#7751;ena passena sīhaseyya&#7747; kappesi p&#257;de p&#257;da&#7747; acc&#257;dh&#257;ya sato sampaj&#257;no.</p>

					<p class="f4">92. Tena kho pana samayena yamakas&#257;l&#257; sabbaph&#257;liphull&#257; honti ak&#257;lapupphehi. Te tath&#257;gatassa sarīra&#7747; okiranti ajjhokiranti abhippakiranti tath&#257;gatassa p&#363;j&#257;ya. Dibb&#257;ni pi mand&#257;ravapupph&#257;ni anta&#7735;ikkh&#257; papatanti, y&#257;ni tath&#257;gatassa sarīra&#7747; okiranti ajjhokiranti abhippakiranti tath&#257;gatassa p&#363;j&#257;ya dibb&#257;ni pi candanacu&#7751;&#7751;&#257;ni anta&#7735;ikkh&#257; papatanti. T&#257;ni tath&#257;gatassa sarīra&#7747; <a id="pg138"><span class="f2 g"><b>[page 138]</b></span></a> okiranti ajjhokiranti abhippakiranti tath&#257;gatassa p&#363;j&#257;ya. Dibb&#257;ni pi turiy&#257;ni anta&#7735;ikkhe vajjanti. Tath&#257;gatassa p&#363;j&#257;ya.Dibb&#257;ni pi sa&#7749;gīt&#257;ni anta&#7735;ikkhe vattanti tath&#257;gatassa p&#363;j&#257;ya. Atha kho bhagav&#257; &#257;yasmanta&#7747; &#257;nanda&#7747; &#257;mantesi: sabbaph&#257;liphull&#257; kho &#257;nanda yamakas&#257;l&#257; ak&#257;lapupphehi te tath&#257;gatassa sarīra&#7747; okiranti ajjhokiranti abhippakiranti tath&#257;gatassa p&#363;j&#257;ya. Dibb&#257;nipi mand&#257;ravapupph&#257;ni anta&#7735;ikkh&#257; papatanti, t&#257;ni tath&#257;gatassa sarīra&#7747; okiranti ajjhokiranti abhippakiranti tath&#257;gatassa p&#363;j&#257;ya. Dibb&#257;nipi candanacu&#7751;&#7751;&#257;ni anta&#7735;ikkh&#257; papatanti, t&#257;ni tath&#257;gatassa sarīra&#7747; okiranti ajjhokiranti abhippakiranti tath&#257;gatassa p&#363;j&#257;ya. Dibb&#257;ni pi turiy&#257;ni anta&#7735;ikkhe vajjanti tath&#257;gatassa p&#363;j&#257;ya. Dibb&#257;nipi sa&#7749;git&#257;ni anta&#7735;ikkhe vattanti tath&#257;gatassa p&#363;j&#257;ya. Na kho &#257;nanda ett&#257;vat&#257; tath&#257;gato sakkato v&#257; hoti garukato v&#257; m&#257;nito v&#257; p&#363;jito v&#257; apacito v&#257;, yo kho &#257;nanda bhikkhu v&#257; bhikkhunī v&#257; up&#257;sako v&#257; up&#257;sik&#257; v&#257; dhamm&#257;nudhammapaṭipanno viharati s&#257;mīcipaṭipanno anudhammac&#257;rī, so tath&#257;gata&#7747; sakkaroti garukaroti m&#257;neti p&#363;jeti apaciyati param&#257;ya p&#363;j&#257;ya. Tasm&#257;tih&#257;nanda dhamm&#257;nudhammapaṭipann&#257; vihariss&#257;ma s&#257;mīcipaṭipann&#257; anudhammac&#257;rino ti, eva&#7747; hi vo &#257;nanda sikkhitabbanti.</p>

					<p>[BJT Page 216]</p>

					<p class="f4">Upav&#257;&#7751;a thero</p>

					<p class="f4">93. Tena kho pana samayena &#257;yasm&#257; upav&#257;&#7751;o bhagavato purato ṭhito hoti bhagavanta&#7747; vījam&#257;no. Atha kho bhagav&#257; &#257;yasmanta&#7747; upav&#257;&#7751;a&#7747; apas&#257;desi: 'apehi bhikkhu. M&#257; me purato aṭṭh&#257;sī'ti. Atha kho &#257;yasmato &#257;nandassa etadahosi: 'aya&#7747; kho <a id="pg139"><span class="f2 g"><b>[page 139]</b></span></a> &#257;yasm&#257; upav&#257;&#7751;o dīgharatta&#7747; bhagavato upaṭṭh&#257;ko santik&#257;vacaro samīpac&#257;rī. Atha ca pana bhagav&#257; pacchime k&#257;le &#257;yasmanta&#7747; upav&#257;&#7751;a&#7747; apas&#257;desi: apehi bhikkhu, m&#257; me purato aṭṭh&#257;sīti. Ko nu kho hetu ko paccayo ya&#7747; bhagav&#257; &#257;yasmanta&#7747; upav&#257;&#7751;a&#7747; apas&#257;resi. 1 Apehi bhikkhu m&#257; me purato aṭh&#257;sī'ti. Atha kho &#257;yasm&#257; &#257;nando bhagavanta&#7747; etadavoca: aya&#7747; bhante &#257;yasm&#257; upav&#257;&#7751;o dīgharatta&#7747; bhagavato upaṭṭh&#257;ko santik&#257;vacaro samīpac&#257;rī, atha ca pana bhagav&#257; pacchime k&#257;le &#257;yasmanta&#7747; upav&#257;&#7751;a&#7747; apas&#257;deti: apehi bhikkhu, m&#257; me purato aṭṭh&#257;sīti. Ko nu kho bhante hetu ko paccayo ya&#7747; bhagav&#257; &#257;yasmanta&#7747; upav&#257;&#7751;a&#7747; apas&#257;deti apehi bhikkhu m&#257; me purato aṭṭh&#257;sī'ti? Yebhuyyena &#257;nanda dasasu sahassīsu lokadh&#257;tusu devat&#257; sannipatit&#257; tath&#257;gata&#7747; dassan&#257;ya, y&#257;vat&#257; &#257;nanda kusin&#257;r&#257; upavattana&#7747; mall&#257;na&#7747; s&#257;lavana&#7747; samannato dv&#257;dasayojan&#257;ni natthi so padeso v&#257;&#7735;agga koṭinittudana mattopi mahesakkh&#257;hi devat&#257;hi apathuṭo. Devat&#257; &#257;nanda ujjh&#257;yanti d&#363;r&#257; ca vata mah&#257; &#257;gat&#257; tath&#257;gata&#7747; dassan&#257;ya. Kad&#257;ci karahaci tath&#257;gat&#257; loke uppajjanti arahanto samm&#257;sambuddh&#257; ajjeva rattiy&#257; pacchime y&#257;me tath&#257;gatassa parinibb&#257;na&#7747; bhavissati, aya&#241;ca mahesakkho bhikkhu bhagavato purato ṭhito ov&#257;rento, na maya&#7747; labh&#257;ma pacchime k&#257;le tath&#257;gata&#7747; dassan&#257;y&#257;'ti.</p>

					<p class="f4">94. Katha&#7747; bh&#363;t&#257; pana bhante bhagav&#257; devat&#257; manasi karotī'ti.</p>

					<p class="f4">"Sant&#257;nanda devat&#257; &#257;k&#257;se pathavisa&#241;&#241;iniyo, kese pakiriya kandanti, b&#257;h&#257; paggayha kandanti, chinnap&#257;ta&#7747; <a id="pg140"><span class="f2 g"><b>[page 140]</b></span></a> papatanti &#257;vaṭṭanti vivaṭṭanti atikhippa&#7747; bhagav&#257; parinibb&#257;yissati, atikhippa&#7747; sugato parinibb&#257;yissati, atikhippa&#7747; cakkhu loke antaradh&#257;yissatī'ti sant&#257;nanda devat&#257; paṭhaviya&#7747; paṭhavisa&#241;&#241;iniyo, kesepakiriya kandanti, b&#257;h&#257; paggayha kandanti, chinnap&#257;ta&#7747; papatanti &#257;vaṭṭanti vivaṭṭanti:</p>

					<p class="f4">1. Apas&#257;resi. Kesuci.</p>

					<p>[BJT Page 218]</p>

					<p class="f4">Atikhippa&#7747; bhagav&#257; parinibb&#257;yissati, atikhippa&#7747; sugato parinibb&#257;yissati, atikhippa&#7747; cakkhu1 loke antaradh&#257;yissatīti!</p>

					<p class="f4">Y&#257; pana t&#257; devat&#257; vītar&#257;g&#257;, t&#257; sat&#257; sampaj&#257;nad&#257; adhiv&#257;senti: anicc&#257; sa&#7749;kh&#257;r&#257; ta&#7747; kutettha labbh&#257;?Ti,</p>

					<p class="f4">95. "Pubbe bhante dis&#257;su vassa&#7747; vutth&#257; bhikkh&#363; &#257;gacchanti tath&#257;gata&#7747; dassan&#257;ya. Te maya&#7747; labh&#257;ma manobh&#257;vanīye bhikkh&#363; dassan&#257;ya labh&#257;ma payirup&#257;s&#257;n&#257;ya, bhagavato pana maya&#7747; bhante accayena na labhiss&#257;ma manobh&#257;vanīye bhikkhu dassan&#257;ya na labhiss&#257;ma payirup&#257;san&#257;y&#257;"ti.</p>

					<p class="f4">"Catt&#257;rim&#257;ni &#257;nanda saddhassa kulaputtassa dassanīy&#257;ni sa&#7747;vejanīy&#257;ni ṭh&#257;n&#257;ni. Katam&#257;ni catt&#257;ri:</p>

					<p class="f4">'Idha tath&#257;gato j&#257;to'ti &#257;nanda saddhassa kulaputtassa dassanīya&#7747; sa&#7747;vejanīya&#7747; ṭh&#257;na&#7747;.</p>

					<p class="f4">'Idha tath&#257;gato anuttara&#7747; samm&#257;sambodhi&#7747; abhisambuddho'ti &#257;nanda saddhassa kulaputtassa dassanīya&#7747; sa&#7747;vejanīya&#7747; ṭh&#257;na&#7747;.</p>

					<p class="f4">'Idha tath&#257;gatena anuttara&#7747; dhammacakka&#7747; pavattitanti' &#257;nanda saddhassa kulaputtassa dassanīya&#7747; sa&#7747;vejanīya&#7747; ṭh&#257;na&#7747;.</p>

					<p class="f4">'Idha tath&#257;gato anup&#257;dises&#257;ya nibb&#257;nadh&#257;tuy&#257;' parinibbutoti &#257;nanda saddhassa kulaputtassa dassanīya&#7747; sa&#7747;vejanīya&#7747; ṭh&#257;na&#7747;.</p>

					<p class="f4"><a id="pg141"><span class="f2 g"><b>[page 141]</b></span></a> im&#257;ni kho &#257;nanda catt&#257;ri saddhassa kulaputtassa dassanīy&#257;ni sa&#7747;vejanīy&#257;ni ṭh&#257;n&#257;ni.</p>

					<p class="f4">&#256;gamissanti kho &#257;nanda saddh&#257; bhikkh&#363; bhikkhuniyo up&#257;sak&#257; up&#257;sik&#257;yo idha tath&#257;gato j&#257;to ti pi, idha tath&#257;gato anuttara&#7747; samm&#257;sambodhi&#7747; abhisambuddhoti pi, idha tath&#257;gatena anuttara&#7747; dhammacakka&#7747; pavattitantipi, idha tath&#257;gato anup&#257;dises&#257;ya nibb&#257;nadh&#257;tuy&#257; parinibbuto ti pi. Ye hi keci &#257;nanda cetiyac&#257;rika&#7747; &#257;hiṇḍant&#257; pasannacitt&#257; k&#257;la&#7747; karissanti, sabbe te k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjissantiti.</p>

					<p class="f4">1. Cakkhuma&#7747; - sī. Mu. Cakkhu&#7747; - i.</p>

					<p>[BJT Page 220]</p>

					<p class="f4">&#256;nanda pucch&#257; kath&#257;</p>

					<p class="f4">96. "Katha&#7747; maya&#7747; bhante m&#257;tug&#257;me paṭipajj&#257;m&#257;?" Ti.</p>

					<p class="f4">"Adassana&#7747; &#257;nand&#257;"ti.</p>

					<p class="f4">"Dassane bhagav&#257; sati katha&#7747; paṭipajjitabbanti?"</p>

					<p class="f4">"An&#257;l&#257;po &#257;nand&#257;"ti.</p>

					<p class="f4">"Alapattena pana bhante katha&#7747; paṭipajjitabbanti?"</p>

					<p class="f4">"Sati &#257;nanda upaṭṭhapetabb&#257;"ti.</p>

					<p class="f4">Katha&#7747; maya&#7747; bhante tath&#257;gatassa sarīre paṭipajj&#257;m&#257;?"Ti.</p>

					<p class="f4">"Aby&#257;vaṭ&#257; tumhe &#257;nanda hotha tath&#257;gatassa sarīrap&#363;j&#257;ya. I&#7749;gha tumhe &#257;nanda sadatthe, ghaṭatha1 sadatthamanuyujjatha, sadatthe 2 appamatt&#257; &#257;t&#257;pino pahitatt&#257; viharatha, sant&#257;nanda khattiyapaṇḍit&#257; pi br&#257;hma&#7751;apaṇḍit&#257; pi gahapatipaṇḍit&#257; pi tath&#257;gate ahippasann&#257; te tath&#257;gatassa sarīrap&#363;ja&#7747; karissantī"ti.</p>

					<p class="f4">"Katha&#7747; pana bhante tath&#257;gatassa sarīre paṭipajjitabbantī?"</p>

					<p class="f4">"Yath&#257; kho &#257;nanda ra&#241;&#241;o cakkavattissa sarīre paṭipajjanti, eva&#7747; tath&#257;gatassa sarīre paṭipajjitabbanti" "katha&#7747; pana bhante ra&#241;&#241;o cakkavattissa sarīre paṭipajjanti?"Ti "ra&#241;&#241;o &#257;nanda cakkavattissa sarīra&#7747; ahatena vatthena veṭhenti. Ahatena vatthena veṭhetv&#257; vihatena kapp&#257;sena veṭhenti. Vihatena kapp&#257;sena veṭhetv&#257; ahatena vatthena <a id="pg142"><span class="f2 g"><b>[page 142]</b></span></a> veṭhenti.</p>

					<p class="f4">1. Cakkhum&#257;, (machasa&#7747;) cak&#7779;urantardhayati (sabbatthiv&#257;dīna&#7747; mah&#257;parinibb&#257;nasutte).<br />
					2. S&#257;ratthe ghaṭhatha anuyu&#241;apatha (machasa&#7747;. ) 3. S&#257;ratthe (machasa&#7747;)</p>

					<p>[BJT Page 222]</p>

					<p class="f4">Eten&#363;p&#257;yena pa&#241;cahi yugasatehi ra&#241;&#241;o cakkavattissa sarīra&#7747;1 veṭhetv&#257; &#257;yas&#257;ya telado&#7751;iy&#257; pakkhipitv&#257; a&#241;&#241;iss&#257; &#257;yas&#257;ya do&#7751;iy&#257; paṭikujjitv&#257; sabbagandh&#257;na&#7747; citaka&#7747; karitv&#257; ra&#241;&#241;o cakkavattissa sarīra&#7747; jh&#257;penti. C&#257;tummah&#257;pathe 2 ra&#241;&#241;o cakakavattissa th&#363;pa&#7747; karonti. Eva&#7747; kho &#257;nanda ra&#241;&#241;o cakkavattissa sarīre paṭipajjanti. Yath&#257; kho &#257;nanda ra&#241;&#241;o cakkavattissa sarīre paṭipajjanti eva&#7747; tath&#257;gatassa sarīre paṭipajjitabba&#7747; c&#257;tummah&#257;pathe tath&#257;gatassa th&#363;po k&#257;tabbo. Tattha ye m&#257;la&#7747; v&#257; gandha&#7747; v&#257; cu&#7751;&#7751;aka&#7747;3 v&#257; &#257;ropessanti v&#257; abhiv&#257;dessanti v&#257;, citta&#7747; v&#257; pas&#257;dessanti, tesanta&#7747; bhavissati dīgharatta&#7747; hit&#257;ya sukh&#257;y&#257;"ti.</p>

					<p class="f4">Th&#363;p&#257;rah&#257; puggal&#257;.</p>

					<p class="f4">97. "Catt&#257;ro'me &#257;nanda th&#363;p&#257;rah&#257;. Katame catt&#257;ro? Tath&#257;gato araha&#7747; samm&#257;sambuddho th&#363;p&#257;raho. Paccekasambuddho th&#363;p&#257;raho, tath&#257;gatassa s&#257;vako th&#363;p&#257;raho, r&#257;j&#257; cakkavattī th&#363;p&#257;raho'ti.</p>

					<p class="f4">Ki&#241;c&#257;nanda atthavasa&#7747; paṭicca tath&#257;gato araha&#7747; samm&#257;sambuddho th&#363;p&#257;raho? Aya&#7747; tassa bhagavato arahato samm&#257;sambuddhassa th&#363;po ti &#257;nanda bah&#363; jan&#257; citta&#7747; pas&#257;denti, te tatthacitta&#7747; pas&#257;detv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjanti. Ida&#7747; kho &#257;nanda atthavasa&#7747; paṭicca tath&#257;gato araha&#7747; samm&#257;sambuddho th&#363;p&#257;raho.</p>

					<p class="f4">Ki&#241;c&#257;nanda atthavasa&#7747; paṭicca paccekasambuddho th&#363;p&#257;raho? Aya&#7747; tassa bhagavato paccekasambuddhassa <a id="pg143"><span class="f2 g"><b>[page 143]</b></span></a> th&#363;po ti &#257;nanda bah&#363;jan&#257; citta&#7747; pas&#257;denti. Te tattha citta&#7747; pas&#257;detv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjanti. Ida&#7747; kho &#257;nanda atthavasa&#7747; paṭicca paccekasambuddho th&#363;p&#257;raho.</p>

					<p class="f4">1. Sarīre (sy&#257;, ka&#7747;). 2. C&#257;tumah&#257;pattha (machasa&#7747;). 3. Va&#7751;&#7751;aka&#7747; [PTS]</p>

					<p>[BJT Page 224]</p>

					<p class="f4">Ki&#241;c&#257;nanda atthavasa&#7747; paṭicca tath&#257;gatassa s&#257;vako th&#363;p&#257;raho? Aya&#7747; tassa bhagavato arahato samm&#257;sambuddhassa s&#257;vakassa th&#363;po ti &#257;nanda bah&#363; jan&#257; citta&#7747; pas&#257;denti. 1 Te tattha citta&#7747; pas&#257;detv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjanti. Ida&#7747; kho &#257;nanda atthavasa&#7747; paṭicca tath&#257;gatassa s&#257;vako th&#363;p&#257;raho, 2</p>

					<p class="f4">Ki&#241;c&#257;nanda atthavasa&#7747; paṭicca r&#257;j&#257; cakkavattī th&#363;p&#257;raho? Aya&#7747; dhammikassa dhammara&#241;&#241;o th&#363;po ti &#257;nanda bah&#363; jan&#257; citta&#7747; pas&#257;denti, te tattha citta&#7747; pas&#257;detv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjanti.</p>

					<p class="f4">Ida&#7747; kho &#257;nanda atthavasa&#7747; paṭicca r&#257;j&#257; cakkavatti th&#363;p&#257;raho. Ime kho &#257;nanda catt&#257;ro th&#363;p&#257;rah&#257;"ti.</p>

					<p class="f4">&#256;nandattherassa acchariyadhamm&#257;.</p>

					<p class="f4">98. Atha kho &#257;yasm&#257; &#257;nando vih&#257;ra&#7747; pavisitv&#257; kapisīsa&#7747; &#257;lambitv&#257; rodam&#257;no aṭṭh&#257;si: "aha&#241;ca vatamhi sekho sakara&#7751;īyo, satthu ca me parinibb&#257;na&#7747; bhavissati yo mama&#7747;3 &#257;nukampako"ti, atha kho bhagav&#257; bhikkh&#363; &#257;mantesi: "kahannu kho bhikkhave &#257;nando"ti "eso bhante &#257;yasm&#257; &#257;nando vih&#257;ra&#7747; pavisitv&#257; kapisīsa&#7747; &#257;lambitv&#257; rodam&#257;no ṭhito: 'aha&#241;ca vatamhi sekho sakara&#7751;īyo satthu ca me parinibb&#257;na&#7747; bhavissati yo mama&#7747; &#257;nukampako"ti. Atha kho bhagav&#257; a&#241;&#241;atara&#7747; bhikkhu&#7747; &#257;mantesi: "ehi tva&#7747; bhikkhu, mama vacanena &#257;nanda&#7747; &#257;mantehi: satth&#257; ta&#7747; &#257;vuso &#257;nanda &#257;manteti"ti <a id="pg144"><span class="f2 g"><b>[page 144]</b></span></a> "evambhante'ti kho so bhikkhu bhagavato paṭissutv&#257; yen&#257;yasm&#257; &#257;nando tenupasa&#7749;kami, upasa&#7749;kamitv&#257; &#257;yasmanta&#7747; &#257;nanda&#7747; etadavoca: satth&#257; ta&#7747; &#257;vuso &#257;nanda &#257;mantetī"ti. 'Evam&#257;vuso'ti kho &#257;yasm&#257; &#257;nando tassa bhikkhuno paṭissutv&#257; yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi, ekamanta&#7747; nisinna&#7747; kho &#257;yasmanta&#7747; &#257;nanda&#7747; bhagav&#257; etadavoca:</p>

					<p class="f4">1. Bahujano citta&#7747; pas&#257;deti [PTS]. 2. S&#257;vakath&#363;po. [PTS]. 3. Mama (machasa&#7747;).</p>

					<p>[BJT Page 226]</p>

					<p class="f4">"Ala&#7747; &#257;nanda m&#257; soci, m&#257; paridevi - nanu eta&#7747; &#257;nanda may&#257; paṭikacceva akkh&#257;ta&#7747; sabbeheva piyehi man&#257;pehi n&#257;n&#257;bh&#257;vo vin&#257;bh&#257;vo a&#241;&#241;ath&#257;bh&#257;vo. Ta&#7747; kutettha &#257;nanda labbh&#257; 'yanta&#7747; j&#257;ta&#7747; bh&#363;ta&#7747; sa&#7749;khata&#7747; palokadhamma&#7747;, ta&#7747; vata tath&#257;gatass&#257;pi sarīra&#7747;' m&#257;palujjiti. Neta&#7747; ṭh&#257;na&#7747; vijjati. Dīgharatta&#7747; kho te &#257;nanda tath&#257;gato paccupaṭṭhito mettena k&#257;yakammena hitena sukhena advayena appam&#257;&#7751;ena, mettena vacīkammena hitena sukhena advayena appam&#257;&#7751;ena, mettena manokammena hitena sukhena advayena appam&#257;&#7751;ena. Katapu&#241;&#241;o'si tva&#7747; &#257;nanda padh&#257;namanuyu&#241;ja , khippa&#7747; hehisi1 an&#257;savo"ti.</p>

					<p class="f4">99. Atha kho bhagav&#257; bhikkh&#363; &#257;mantesi: " ye pi te bhikkhave ahesu&#7747; atītamaddh&#257;na&#7747; arahanto samm&#257;sambuddh&#257;, tesampi bhagavanta&#7747; etaparam&#257;yeva upaṭṭh&#257;k&#257; ahesu&#7747; seyyath&#257;pi mayha&#7747; &#257;nando. Ye pi te bhikkhave bhavissanti an&#257;gatamaddh&#257;na&#7747; arahanto samm&#257;sambuddh&#257;, tesampi bhagavant&#257;na&#7747; etaparam&#257;yeva upaṭṭh&#257;k&#257; bhavissanti seyyath&#257;pi mayha&#7747; &#257;nando, paṇḍito bhikkhave &#257;nando, medh&#257;vī bhikkhave &#257;nando, j&#257;n&#257;ti 'aya&#7747; k&#257;lo tath&#257;gata&#7747; dassan&#257;ya upasa&#7749;kamitu&#7747; bhikkh&#363;na&#7747;, aya&#7747; k&#257;lo bhikkhunīna&#7747; aya&#7747; k&#257;lo up&#257;sak&#257;na&#7747;, <a id="pg145"><span class="f2 g"><b>[page 145]</b></span></a> aya&#7747; k&#257;lo up&#257;sik&#257;na&#7747;, aya&#7747; k&#257;lo ra&#241;&#241;o r&#257;jamah&#257;matt&#257;na&#7747; titthiy&#257;na&#7747; titthiyas&#257;vak&#257;nanti. '</p>

					<p class="f4">100. Catt&#257;ro'me bhikkhave acchariy&#257; abbhut&#257; dhamm&#257; &#257;nande katame catt&#257;ro? Sace bhikkhave bhikkhuparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tatra ce &#257;nando dhamma&#7747; bh&#257;sati, bh&#257;sitena pi s&#257; attaman&#257; hoti, atitt&#257;'va bhikkhave bhikkhuparis&#257; hoti. Atha kho &#257;nando tu&#7751;hī hoti. Sace bhikkhave bhikkhunīparis&#257;, up&#257;sakaparis&#257;, up&#257;sik&#257;paris&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tatra ce &#257;nando dhamma&#7747; bh&#257;sati bh&#257;sitenapi s&#257; attaman&#257; hoti. Atitt&#257;'va bhikkhave up&#257;sik&#257;paris&#257; hoti. Atha kho &#257;nando tu&#7751;hī hoti. Ime kho bhikkhave catt&#257;ro acchariy&#257; abbhut&#257; dhamm&#257; &#257;nande.</p>

					<p class="f4">1. Hohisi (machasa&#7747;)</p>

					<p>[BJT Page 228]</p>

					<p class="f4">Catt&#257;ro'me bhikkhave acchariy&#257; abbhut&#257; dhamm&#257; ra&#241;&#241;e cakkavattimhi. Katame catt&#257;ro? Sace bhikkhave khattiyaparis&#257; r&#257;j&#257;na&#7747; cakkavatti&#7747; dassan&#257;ya upasa&#7749;kamati, dassanena s&#257; attaman&#257; hoti. Tatra ce r&#257;j&#257; cakkavattī bh&#257;sati bh&#257;sitenapi s&#257; attaman&#257; hoti atitt&#257;'va bhikkhave khattiyaparis&#257; hoti. Atha kho r&#257;j&#257; cakkavattī tu&#7751;hī hoti. Sace bhikkhave br&#257;hma&#7751;aparis&#257;, gahapatiparis&#257;, sama&#7751;aparis&#257; r&#257;j&#257;na&#7747; cakkavatti&#7747; dassan&#257;ya upasa&#7749;kamati, dassanena s&#257; attaman&#257; hoti. Tatra ce r&#257;j&#257; cakkavattī bh&#257;sati &#347;&#257;sitena pi s&#257; attaman&#257; hoti, atitt&#257;'va bhikkhave sama&#7751;aparis&#257; hoti. Atha kho r&#257;j&#257; cakkavatti tu&#7751;hī hoti. <a id="pg146"><span class="f2 g"><b>[page 146]</b></span></a> evameva kho bhikkhave catt&#257;ro 'me acchariy&#257; abbhut&#257; dhamm&#257; &#257;nande. Sace bhikkhave bhikkhuparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti, tatra ce &#257;nando dhamma&#7747; bh&#257;sati, bh&#257;sitena pi s&#257; attaman&#257; hoti, tatu ce &#257;nando dhamma&#7747; bh&#257;sati, bh&#257;sitena pi s&#257; attaman&#257; hoti, atitt&#257;'va bhikkhave bhikkhuparis&#257; hoti. Atha kho &#257;nando tu&#7751;hī hoti. Sace bhikkhunīparis&#257;, up&#257;sakaparis&#257;, up&#257;sik&#257;paris&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti, tatra ce &#257;nando dhamma&#7747; bh&#257;sati bh&#257;sitenapi s&#257; attaman&#257; hoti atitt&#257;'va bhikkhave up&#257;sik&#257;paris&#257; hoti. Atha kho &#257;nando tu&#7751;hī hoti. Ime kho bhikkhave catt&#257;ro acchariy&#257; abbhut&#257; dhamm&#257; &#257;nande'ti.</p>

					<p class="f4">(Mah&#257;sudassana sutta desan&#257;. )<br />
					101. Eva&#7747; vutte &#257;yasm&#257; &#257;nando bhagavanta&#7747; etadavoca: "m&#257; bhante bhagav&#257; imasmi&#7747; ku&#7693;&#7693;anagarake1 ujja&#7749;galanagarake s&#257;kh&#257;nagarake parinibb&#257;yī. 2 Santi bhante a&#241;&#241;&#257;ni mah&#257;nagar&#257;ni, seyyathīda&#7747; camp&#257; r&#257;jagaha&#7747; s&#257;vatthi s&#257;keta&#7747; kosambī b&#257;r&#257;&#7751;asī. Ettha bhagav&#257; parinibb&#257;tu. Ettha bah&#363; khattiyamah&#257;s&#257;l&#257; br&#257;hma&#7751;amah&#257;s&#257;l&#257; gahapatimah&#257;s&#257;l&#257; tath&#257;gate abhippasann&#257;. Te tath&#257;gatassa sarīrap&#363;ja&#7747; karissanti"ti. "M&#257;heva&#7747; &#257;nanda avaca, m&#257;heva&#7747; &#257;nanda avaca ku&#7693;&#7693;anagaraka&#7747; ujja&#7749;galanagaraka&#7747; s&#257;kh&#257;nagarakanti. "</p>

					<p class="f4">'Bh&#363;tapubba&#7747; &#257;nanda r&#257;j&#257; mah&#257;sudassano n&#257;ma ahosi cakkavattī dhammiko dhammar&#257;j&#257; c&#257;turanto vijit&#257;vī janapadatth&#257;cariyappatto sattaratanasamann&#257;gato.</p>

					<p class="f4">1. Khuddanagarake (machasa&#7747;). 2. Kusin&#257;r&#257;ya&#7747; (machasa&#7747;).</p>

					<p>[BJT Page 230]</p>

					<p class="f4">Ra&#241;&#241;o &#257;nanda mah&#257;sudassanassa aya&#7747; kusin&#257;r&#257; kus&#257;vatī n&#257;ma r&#257;jadh&#257;nī ahosi. Puratthimena ca pacchimena ca dv&#257;dasayojan&#257;ni &#257;y&#257;mena, uttarena ca dakkhi&#7751;ena ca sattayojan&#257;ni vitth&#257;rena, kus&#257;vatī &#257;nanda r&#257;jadh&#257;nī iddh&#257; ceva ahosi phīt&#257; <a id="pg147"><span class="f2 g"><b>[page 147]</b></span></a> ca bahujan&#257; ca &#257;ki&#7751;&#7751;amanuss&#257; ca subhikkh&#257; va. Seyyath&#257;pi &#257;nanda dev&#257;na&#7747; &#257;&#7735;akamand&#257; n&#257;ma r&#257;jadh&#257;ni iddh&#257; ceva phit&#257; ca bahujan&#257; ca &#257;ki&#7751;&#7751;ayakkh&#257; ca subhikkh&#257; ca, evameva kho &#257;nanda kus&#257;vatī r&#257;jadh&#257;nī iddh&#257; ceva ahosi phīt&#257; ca bahujan&#257; ca &#257;ki&#7751;&#7751;amanuss&#257; ca subhikkh&#257; ca. Kus&#257;vatī &#257;nanda r&#257;jadh&#257;nī dasahi saddehi avīvitt&#257; ahosi div&#257; ceva ratti&#241;ca: seyyathīda&#7747; hatthisaddena assasaddena rathasaddena bherisaddena mudi&#7749;gasaddena vī&#7751;&#257;saddena gītasaddena sa&#7749;khasaddena, sammasaddena t&#257;lasaddena asn&#257;tha pivatha kh&#257;dath&#257;ti dasamena saddena. Gaccha tva&#7747; &#257;nanda, kusin&#257;ra&#7747; pavisitv&#257; kosin&#257;rak&#257;na&#7747; mall&#257;na&#7747; &#257;rocehi: ajja kho v&#257;seṭṭh&#257; rattiy&#257; pacchime y&#257;me tath&#257;gatassa parinibb&#257;na&#7747; bhavissati. Abhikkamatha v&#257;seṭṭh&#257; abhikkamatha v&#257;seṭṭh&#257;, m&#257; pacch&#257; vippaṭis&#257;rino ahuvattha: amh&#257;ka&#241;ca no g&#257;makkhette tath&#257;gatassa parinibb&#257;na&#7747; ahosi, na maya&#7747; labhimh&#257; pacchime k&#257;le tath&#257;gata&#7747; dassan&#257;y&#257;"ti.</p>

					<p class="f4">"Evambhante" ti kho &#257;yasm&#257; &#257;nando bhagavato paṭissutv&#257; niv&#257;setv&#257; pattacīvaram&#257;d&#257;ya attadutiyo kusin&#257;ra&#7747; p&#257;visi.</p>

					<p class="f4"></p>

					<p class="f4">Mall&#257;na&#7747; vandan&#257;</p>

					<p class="f4">102. Tena kho pana samayena kosin&#257;rak&#257; mall&#257; santh&#257;g&#257;re sannipatit&#257; honti kenacideva kara&#7751;īyena. Atha kho &#257;yasm&#257; &#257;nando yena kosin&#257;rak&#257;na&#7747; mall&#257;na&#7747; santh&#257;g&#257;ra&#7747; tenupasa&#7749;kami. Upasa&#7749;kamitv&#257; kosin&#257;rak&#257;na&#7747; mall&#257;na&#7747; &#257;rocesi "ajja kho v&#257;seṭṭh&#257; rattiy&#257; pacchime y&#257;me tath&#257;gatassa parinibb&#257;na&#7747; bhavissati. Abhikkamatha v&#257;seṭṭh&#257;, abhikkamatha v&#257;seṭṭh&#257;. M&#257; pacch&#257; vippaṭis&#257;rino ahuvattha! 'Amh&#257;ka&#241;ca no g&#257;makkhette tath&#257;gatassa <a id="pg148"><span class="f2 g"><b>[page 148]</b></span></a> parinibb&#257;na&#7747; ahosi, na&#7747; maya&#7747; labhimh&#257; pacchime k&#257;le tath&#257;gata&#7747; dassan&#257;y&#257;"ti.</p>

					<p>[BJT Page 232]</p>

					<p class="f4">Idam&#257;yasmato &#257;nandassa sutv&#257; mall&#257; ca mallaputt&#257; ca mallasu&#7751;is&#257; ca mallapaj&#257;patiyo ca agh&#257;vino dumman&#257; cetodukkhasamappit&#257; appekacce kese pakiriya kandanti, b&#257;h&#257; paggayha kandanti, chinnap&#257;ta&#7747; patanti &#257;vaṭṭanti vivaṭṭanti "atikhippa&#7747; bhagav&#257; parinibb&#257;yissati, atikhippa&#7747; sugato parinibb&#257;yissati, atikhippa&#7747; cakkhu 1 loke antaradh&#257;yissatī"ti.</p>

					<p class="f4">Atha kho mall&#257; ca mallaputt&#257; ca mallasu&#7751;is&#257; ca mallapaj&#257;patiyo ca agh&#257;vino dumman&#257; cetodukkhasamappit&#257; yena upavatta&#7747; mall&#257;na&#7747; s&#257;lavana&#7747; yen&#257;yasm&#257; &#257;nando tenupasa&#7749;kami&#7747;su. Atha kho &#257;yasmato &#257;nandassa etadahosi: sace kho aha&#7747; kosin&#257;rake malle ekameka&#7747; bhagavanta&#7747; vand&#257;pessami&#7747;, avandito'va bhagav&#257; kosin&#257;rakehi mallehi bhavissati. Ath&#257;ya&#7747; ratti vibh&#257;yissati. Yann&#363;n&#257;ha&#7747; kosin&#257;rake malle kulaparivattaso kulaparivattaso ṭhapetv&#257; bhagavanta&#7747; vand&#257;peyya&#7747; 'itthann&#257;mo bhante mallo saputto sahariyo sapariso s&#257;macco bhagavato p&#257;de siras&#257; vandatī'ti.</p>

					<p class="f4">Atha kho &#257;yasm&#257; &#257;nando kosin&#257;rake malle kulaparivattaso kulaparivattaso ṭhapetv&#257; bhagavanta&#7747; vand&#257;pesi: 'itthann&#257;mo bhante mallo saputto sabhariyo sapariso s&#257;macco bhagavato p&#257;de siras&#257; vandatī'ti. Atha kho &#257;yasm&#257; &#257;nando etena up&#257;yena paṭhameneva y&#257;mena kosin&#257;rake malle bhagavanta&#7747; vand&#257;pesi.</p>

					<p class="f4">Subhadda paribb&#257;jaka vatthu</p>

					<p class="f4">103. Subhadda paribb&#257;jaka vatthu</p>

					<p class="f4">103. Tena kho pana samayena subhaddo n&#257;ma paribb&#257;jako kusin&#257;r&#257;ya&#7747; paṭivasati. Assosi kho subhaddo paribb&#257;jako: 'ajja kira rattiy&#257; pacchime y&#257;me sama&#7751;assa gotamassa parinibb&#257;na&#7747; bhavissatī'ti. <a id="pg149"><span class="f2 g"><b>[page 149]</b></span></a> atha kho subhaddassa paribb&#257;jakassa etadahosi: "suta&#7747; kho pana me'ta&#7747; paribb&#257;jak&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747; kad&#257;ci karahaci tath&#257;gat&#257; loke uppajjanti arahanto samm&#257;sambuddh&#257;ti. Ajjeva rattiy&#257; pacchime y&#257;me sama&#7751;assa gotamassa parinibb&#257;na&#7747; bhavissati.</p>

					<p class="f4">1. Cakkhum&#257; (machasa&#7747;)</p>

					<p class="f4">[BJT Page 234]</p>

					<p class="f4">Atthi ca me aya&#7747; ka&#7749;kh&#257;dhammo uppanno. Eva&#7747; pasanno aha&#7747; sama&#7751;e gotame 'pahoti me sama&#7751;o gotamo tath&#257; dhamma&#7747; desetu&#7747; yath&#257;ha&#7747; ima&#7747; ka&#7749;kh&#257;dhamma&#7747; pajaheyyanti'. Atha kho subhaddo paribb&#257;jako yena upavattana&#7747; mall&#257;na&#7747; s&#257;lavana&#7747; yena &#257;yasm&#257; &#257;nando tenupasa&#7749;kami. Upasa&#7749;kamitv&#257; &#257;yasmanta&#7747; &#257;nanda&#7747; etadavoca: suta&#7747; meta&#7747; bho &#257;nandaparibb&#257;jak&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: "kad&#257;vi karahaci tath&#257;gat&#257; loke uppajjanti arahanto samm&#257;sambuddh&#257;"ti. Ajjeva rattiy&#257; pacchime y&#257;me sama&#7751;assa gotamassa parinibb&#257;na&#7747; bhavissati. Atthi ca me aya&#7747; ka&#7749;kh&#257;dhammo uppanno, "eva&#7747; pasanno aha&#7747; sama&#7751;e gotame, pahoti me sama&#7751;o gotamo tath&#257; dhama&#7747; desetu&#7747; yath&#257;ha&#7747; ima&#7747; ka&#7749;kh&#257;dhamma&#7747; pajaheyya&#7747;. S&#257;dh&#257;ha&#7747; bho &#257;nanda labheyya&#7747; sama&#7751;a&#7747; gotama&#7747; dassan&#257;y&#257;"ti.</p>

					<p class="f4">Eva&#7747; vutte &#257;yasm&#257; &#257;nando subhadda&#7747; paribb&#257;jaka&#7747; etadavoca: 'ala&#7747; &#257;vuso subhadda, m&#257; tath&#257;gata&#7747; viheṭhesi. Kilanto bhagav&#257;"ti. Dutiyampi kho subhaddo paribb&#257;jako &#257;yasmanta&#7747; &#257;nanda&#7747; etadavoca: "suta&#7747; meta&#7747; bho &#257;nanda paribb&#257;jak&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: kad&#257;ci karahaci tath&#257;gat&#257; loke uppajjanti arahanto samm&#257;sambuddh&#257;ti. Ajjeva rattiy&#257; pacchime y&#257;me <a id="pg150"><span class="f2 g"><b>[page 150]</b></span></a> sama&#7751;assa gotamassa parinibb&#257;na&#7747; bhavissati. Atthi ca me aya&#7747; ka&#7749;kh&#257;dhammo uppanno, eva&#7747; pasanno aha&#7747; sama&#7751;e gotame, 'pahoti me sama&#7751;o gotamo tath&#257; dhamm&#257; desetu&#7747; yath&#257;ha&#7747; ima&#7747; ka&#7749;kh&#257; dhamma&#7747; pajaheyya&#7747;'. S&#257;dh&#257;ha&#7747; bho &#257;nanda labheyya&#7747; sama&#7751;a&#7747; gotama&#7747; dassan&#257;y&#257;"ti. Dutiyampi kho &#257;yasm&#257; &#257;nando subhadda&#7747; paribb&#257;jaka&#7747; etadavoca: "ala&#7747; &#257;vuso subhadda, m&#257; tath&#257;gata&#7747; viheṭhesi kilanto bhagav&#257;"ti. Tatiyampi kho subhaddo paribb&#257;jako &#257;yasmanta&#7747; &#257;nanda&#7747; etadavoca: "suta&#7747; meta&#7747; bho &#257;nanda paribb&#257;jak&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: kad&#257;ci karahaci tath&#257;gat&#257; loke uppajjanti arahanto samm&#257;sambuddh&#257;ti. Ajjeva rattiy&#257; pacchime y&#257;me sama&#7751;assa gotamassa parinibb&#257;na&#7747; bhavissati. Atthi ca me aya&#7747; ka&#7749;kh&#257;dhammo uppanno, eva&#7747; pasanno aha&#7747; sama&#7751;e gotame, 'pahoti me sama&#7751;o gotamo tath&#257; dhamm&#257; desetu&#7747; yath&#257;ha&#7747; ima&#7747; ka&#7749;kh&#257; dhamma&#7747; pajaheyya&#7747;'. S&#257;dh&#257;ha&#7747; bho &#257;nanda labheyya&#7747; sama&#7751;a&#7747; gotama&#7747; dassan&#257;y&#257;"ti. Tatiyampi kho &#257;yasm&#257; &#257;nando subhadda&#7747; paribb&#257;jaka&#7747; etadavoca: "ala&#7747; &#257;vuso subhadda, m&#257; tath&#257;gata&#7747; viheṭhesi kilanto bhagav&#257;"ti.</p>

					<p class="f4">104. Assosi kho bhagav&#257; &#257;yasmato &#257;nandassa subhaddena paribb&#257;jakena saddhi&#7747; ima&#7747; kath&#257;sall&#257;pa&#7747;. Atha kho bhagav&#257; &#257;yasmanta&#7747; &#257;nanda&#7747; &#257;mantesi: "ala&#7747; &#257;nanda m&#257; subhadda&#7747; v&#257;resi, labhata&#7747; &#257;nanda subhaddo tath&#257;gata&#7747; dassan&#257;ya. Ya&#7747; ki&#241;ci ma&#7747; subhaddo pucchissati, sabbanta&#7747; a&#241;&#241;&#257;pekkho'va pucchissati no vihes&#257;pekkho. Ya&#241;cass&#257;ha&#7747; puṭṭho by&#257;kariss&#257;mi, ta&#7747; khippameva &#257;j&#257;nissatī"ti.</p>

					<p>[BJT Page 236]</p>

					<p class="f4">Atha kho &#257;yasm&#257; &#257;nando subhadda&#7747; paribb&#257;jaka&#7747; etadavoca: gacch&#257;vuso subhadda, karoti te bhagav&#257; ok&#257;santi. Atha kho subhaddo paribb&#257;jako yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho subhaddo paribb&#257;jako bhagavanta&#7747; etadavoca: 'ye' me bho gotama sama&#7751;abr&#257;hma&#7751;&#257; sa&#7749;ghino ga&#7751;ino ga&#7751;&#257;cariy&#257; &#241;&#257;t&#257; yasassino titthakar&#257; s&#257;dhusammat&#257; bahujanassa, seyyathīda&#7747; p&#363;ra&#7751;o kassapo, makkhali gos&#257;lo, ajito kesakambalo, pakudho kacc&#257;yano, sa&#241;jayo belaṭṭhaputto. Niga&#7751;ṭhon&#257;taputto, sabbe te sak&#257;ya paṭi&#241;&#241;&#257;ya abbha&#241;&#241;i&#7747;su. Sabbeva na <a id="pg151"><span class="f2 g"><b>[page 151]</b></span></a> abbha&#241;&#241;i&#7747;su, ud&#257;hu ekacce abbha&#241;&#241;i&#7747;su ekacce n&#257;bbha&#241;&#241;i&#7747;s&#363; ?"Ti.</p>

					<p class="f4">"Ala&#7747; subhadda&#7747; tiṭhateta&#7747; sabbe te sak&#257;ya paṭi&#241;&#241;&#257;ya abbha&#241;&#241;i&#7747;su, sabbeva na abbha&#241;&#241;i&#7747;su, ud&#257;hu ekacce abbha&#241;&#241;i&#7747;su ekacce n&#257;bbha&#241;&#241;i&#7747;s&#363;"ti. Dhamma&#7747; te subhadda desiss&#257;mi. Ta&#7747; su&#7751;&#257;hi, s&#257;dhuka&#7747; manasi karohi, bh&#257;siss&#257;mī"ti. 'Eva&#7747; bhante'ti kho subhaddo paribb&#257;jako bhagavato paccassosi, bhagav&#257; etadavoca:</p>

					<p class="f4">105. "Yasmi&#7747; kho subhadda dhammavinaye ariyo aṭṭha&#7749;giko maggo na upalabbhati, sama&#7751;o pi na upalabbhati, dutiyo pi tattha sama&#7751;o na upalabbhati, tatiyo pi tattha sama&#7751;o na upalabbhati, catuttho pi tattha sama&#7751;o na upalabbhati. Yasmi&#241;ca kho subhadda dhammavinaye ariyo aṭṭha&#7749;giko maggo upalabbhati, sama&#7751;o pi tattha upalabbhati, dutiyo pi tattha sama&#7751;o upalabbhati, tatiyo pi tattha sama&#7751;o upalabbhati, catuttho pi tattha sama&#7751;o upalabbhati. Imasmi&#7747; kho subhadda dhammavinaye ariyo aṭṭha&#7749;giko maggo upalabbhati. Idhe va subhadda sama&#7751;o, idha dutiyo sama&#7751;o, idha tatiyo sama&#7751;o idha catuttho sama&#7751;o. Su&#241;&#241;&#257; parappav&#257;d&#257; sama&#7751;ehi a&#241;&#241;e. Ime ca1 subhadda bhikkh&#363; samm&#257; vihareyyu&#7747; asu&#241;&#241;o loko arahantehi ass&#257;"ti.</p>

					<p class="f4">1. Ime (ka&#7747;)</p>

					<p class="f4">[BJT Page 238]</p>

					<p class="f4">"Ek&#363;nati&#7747;so vayas&#257; subhadda<br />
					Ya&#7747; pabbaji&#7747; ki&#7747; kusal&#257;nuesī<br />
					Vass&#257;ni pa&#241;&#241;&#257;sa sam&#257;dhik&#257;ni<br />
					Yato aha&#7747; pabbajito subhadda<br />
					&#209;&#257;yassa dhammassa padesavatti<br />
					Ito bahiddh&#257; sama&#7751;o pi natthi. 4<br />
					<a id="pg152"><span class="f2 g"><b>[page 152]</b></span></a><br />
					Dutiyo pi sama&#7751;o natthi,<br />
					Tatiyo pi sama&#7751;o natthi,<br />
					Catuttho pi sama&#7751;o natthi.<br />
					Su&#241;&#241;&#257; parappav&#257;d&#257; sama&#7751;ehi a&#241;&#241;e<br />
					Ime ca subhadda bhikkh&#363; samm&#257; vihareyyu&#7747;<br />
					Asu&#241;&#241;o loko arahantehī"ti 3</p>

					<p class="f4">106. Eva&#7747; vutte subhaddo paribb&#257;jako bhagavanta&#7747; etadavoca: abhikkanta&#7747; bhante, abhikkanta&#7747; bhante seyyath&#257; pi bhante nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya cakkhumanto r&#363;p&#257;ni dakkhintī ti. Evameva bhagavat&#257; anekapariy&#257;yena dhammo pak&#257;sito. Es&#257;ha&#7747; bhante bhagavanta&#7747; sara&#7751;a&#7747; gacch&#257;mi dhamma&#241;ca bhikkhusa&#7749;gha&#241;ca. Labheyy&#257;ha&#7747; bhante bhagavato santike pabbajja&#7747;, labheyya&#7747; upasampadanti.</p>

					<p class="f4">"Yo kho subhadda a&#241;&#241;atitthiyapubbo imasmi&#7747; dhammavinaye &#257;ka&#7749;khati, pabbajja&#7747;, &#257;ka&#7749;khati upasampada&#7747;, so catt&#257;ro m&#257;se parivasati. Catunna&#7747; m&#257;s&#257;na&#7747; accayena &#257;raddhacitt&#257; bhikkh&#363; pabb&#257;jenti upasamp&#257;denti bhikkhubh&#257;v&#257;ya. Api ca mettha puggalavemattat&#257; vidit&#257;"ti. "Sace bhante a&#241;&#241;atitthiyapubb&#257; imasmi&#7747; dhammavinaye, &#257;ka&#7749;khant&#257; pabbajja&#7747;, &#257;ka&#7749;khant&#257; upasampada&#7747;, catt&#257;ro m&#257;se parivasanti, catunna&#7747; m&#257;s&#257;na&#7747; accayena &#257;raddhacitt&#257; bhikkh&#363; pabb&#257;jenti upasamp&#257;denti bhikkhubh&#257;v&#257;ya, aha&#7747; catt&#257;ri vass&#257;ni parivasiss&#257;mi, catunna&#7747; vass&#257;na&#7747; accayena &#257;raddhacitt&#257; bhikkh&#363; pabb&#257;jentu upasamp&#257;dentu bhikkhubh&#257;v&#257;y&#257;"ti.</p>

					<p class="f4">3. Asu&#241;&#241;o loko, arahantehi ass&#257;ti ( [PTS] machasa&#7747;)<br />
					4. Ek&#363;natri&#7747;&#347;o vayas&#257;nupr&#257;pto (mah&#257;vastu) ekona tri&#7747;&#347;atko vasay&#257; subhadra yat pr&#257;vraja&#7747; ki&#7747; ku&#347;ala&#7747; gave&#7779;ī, pa&#7747;c&#257;&#347;ad var&#7779;&#257;&#7751;i sam&#257;dhik&#257;ni, yasm&#257;daha&#7747; pravrajita&#7717; subhadra, &#257;ryasya dharmasya, prade&#347;avartatī ito bahir vai &#347;rama&#7751;o'sti n&#257;nya&#7717; (avad&#257;na&#347;ataka)</p>

					<p>[BJT Page 240]</p>

					<p class="f4">Atha kho bhagav&#257; &#257;yasmanta&#7747; &#257;nanda&#7747; &#257;mantesi: tena h&#257;nanda subhadda&#7747; pabb&#257;jeth&#257; ti. 'Evambhante'ti kho &#257;yasm&#257; &#257;nando bhagavato paccassosi. Atha kho subhaddo paribb&#257;jako &#257;yasmanta&#7747; &#257;nanda&#7747; etadavoca: "l&#257;bh&#257; vo &#257;vuso &#257;nanda, suladdha&#7747; vo &#257;vuso &#257;nanda, ye1 ettha satthu sammukh&#257; antev&#257;s&#257;bhisekena abhisitt&#257; ti. 2</p>

					<p class="f4"><a id="pg153"><span class="f2 g"><b>[page 153]</b></span></a> alattha kho subhaddo paribb&#257;jako bhagavato santike pabbajja&#7747;, alattha upasampada&#7747;. Acir&#363;pasampanno kho pan&#257;yasm&#257; subhaddo eko v&#363;pakaṭṭho appamatto &#257;t&#257;pī pahitatto viharanto, nacirasseva yassatth&#257;ya kulaputt&#257; sammadeva ag&#257;rasm&#257; anag&#257;riya&#7747; pabbajanti, tadanuttara&#7747; brahmacariyapariyos&#257;na&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja vih&#257;si, 'khī&#7751;&#257; j&#257;ti, vusita&#7747; brahmacariya&#7747;, kata&#7747; kara&#7751;īya&#7747;, n&#257;para&#7747; itthatt&#257;y&#257;'ti abbha&#241;&#241;&#257;si. A&#241;&#241;ataro kho pan&#257;yasm&#257; subhaddo arahata&#7747; ahosi. So ca 3 bhagavato pacchime sakkhis&#257;vako ahosī ti.</p>

					<p class="f4">Pa&#241;camo bh&#257;&#7751;av&#257;ro.</p>

					<p class="f4">1. Yo, [PTS] 2. Abhisitte [PTS] 3. So (machasa&#7747;)</p>

					<p class="f4">[BJT Page 242]<br />
					<a id="pg154"><span class="f2 g"><b>[page 154]</b></span></a></p>

					<p class="f4">Tath&#257;gatassa pacchim&#257; v&#257;c&#257;</p>

					<p class="f4">107. Atha kho bhagav&#257; &#257;yasmanta&#7747; &#257;nanda&#7747; &#257;mantesi.</p>

					<p class="f4">"Siy&#257; kho pan&#257;nanda tumh&#257;ka&#7747; evamassa, atītasatthuka&#7747; p&#257;vacana&#7747;, natthi no satth&#257;ti. Na kho paneta&#7747; &#257;nanda eva&#7747; daṭṭhabba&#7747;. Yo kho &#257;nanda may&#257; dhammo ca vinayo ca desito pa&#241;&#241;atto so vo mamaccayena satth&#257; ti. Yath&#257; kho pan&#257;nanda etarahi bhikkh&#363; a&#241;&#241;ama&#241;&#241;a&#7747; &#257;vusov&#257;dena samud&#257;caranti, na kho mamaccayena eva&#7747; samud&#257;caritabba&#7747;. Theratarena &#257;nanda bhikkhun&#257; navakataro bhikkhu n&#257;mena v&#257; gottena v&#257; &#257;vusov&#257;dena v&#257; samud&#257;caritabbo, navakatarena bhikkhun&#257; therataro bhikkhu bhanteti v&#257; &#257;yasm&#257;ti v&#257; samud&#257;caritabbo.</p>

					<p class="f4">&#256;ka&#7749;kham&#257;no &#257;nanda sa&#7749;gho mamaccayena khudd&#257;nukhuddak&#257;ni sikkh&#257;pad&#257;ni sam&#363;hanatu. 1 Channassa &#257;nanda bhikkhuno mamaccayena brahmadaṇḍo d&#257;tabbo"ti. "Katamo pana bhante brahmadaṇḍo?"Ti. "Channo &#257;nanda bhikkhu ya&#7747; iccheyya ta&#7747; vadeyya, so bhikkh&#363;hi neva vattabbo na ovaditabbo na anus&#257;sitabbo"ti.</p>

					<p class="f4">108. Atha kho bhagav&#257; bhikkh&#363; &#257;mantesi: siy&#257; kho pana bhikkhave ekabhikkhuss&#257;pi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;, pucchatha bhikkhave, m&#257; pacch&#257; <a id="pg155"><span class="f2 g"><b>[page 155]</b></span></a> vippaṭis&#257;rino ahuvattha: sammukhībh&#363;to no satth&#257; ahosi, na maya&#7747; sakkhīmha bhagavanta&#7747; sammukh&#257; paṭipucchitunti. Eva&#7747; vutte te bhikkhu tu&#7751;hī ahesu&#7747;. Dutiyampi kho bhagav&#257; bhikkh&#363; &#257;mantesi: siy&#257; kho pana bhikkhave ekabhikkhuss&#257;pi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;, pucchatha bhikkhave, m&#257; pacch&#257; vippaṭis&#257;rino ahuvattha: sammukhībh&#363;to no satth&#257; ahosi, na maya&#7747; sakkhīmha bhagavanta&#7747; sammukh&#257; paṭipucchitunti. Dutiyampi kho te bhikkh&#363; tu&#7751;hī ahesu&#7747;. Tatiyampi kho bhagav&#257; bhikkh&#363; &#257;mantesi: siy&#257; kho pana bhikkhave ekabhikkhuss&#257;pi ka&#7749;kh&#257; v&#257; vimati v&#257; buddhe v&#257; dhammev&#257; sa&#7749;ghe v&#257; magge v&#257; paṭipad&#257;ya v&#257; pucchatha bhikkhave m&#257; pacch&#257; vippaṭis&#257;rino ahuvattha, sammukhībh&#363;to no satth&#257; ahosi, na maya&#7747; sakkhimha bhagavanta&#7747; sammukh&#257; paṭipucchitunti. Tatiyampi kho te bhikkh&#363; tu&#7751;hī ahesu&#7747;. Atha kho bhagav&#257; bhikkh&#363; &#257;mantesi 'siy&#257; kho pana bhikkhave satthug&#257;raven&#257;pi na puccheyy&#257;tha. Sah&#257;yako pi bhikkhave sah&#257;yakassa &#257;rocet&#363;'ti. Eva&#7747; vutte te bhikkh&#363; tu&#7751;hī ahesu&#7747;.</p>

					<p class="f4">1. Sam&#363;hanatu [PTS]</p>

					<p class="f4">[BJT Page 244]</p>

					<p class="f4">108. Atha kho &#257;yasm&#257; &#257;nando bhagavanta&#7747; etadavoca: "acchariya&#7747; bhante, abbhuta&#7747; bhante, eva&#7747; pasanno aha&#7747; bhante imasmi&#7747; bhikkhusa&#7749;ghe 'natthi ekabhikkhuss&#257;pi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;'ti. "Pas&#257;d&#257; kho tva&#7747; &#257;nanda vadesi. &#209;&#257;&#7751;ameva hettha &#257;nanda tath&#257;gatassa natthi imasmi&#7747; bhikkhu sa&#7749;ghe ekabhikkhuss&#257;pi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;. Imesa&#7747; hi &#257;nanda pa&#241;canna&#7747; bhikkhusat&#257;na&#7747; yo pacchimako bhikkhu so sot&#257;panno avinip&#257;tadhammo niyato sambodhipar&#257;ya&#7751;o'ti.</p>

					<p class="f4">Atha kho bhagav&#257; bhikkh&#363; &#257;mantesi: <a id="pg156"><span class="f2 g"><b>[page 156]</b></span></a> "handa'd&#257;ni bhikkhave &#257;mantay&#257;mi vo, vayadhamm&#257; sa&#7749;kh&#257;r&#257; appam&#257;dena samp&#257;deth&#257;"ti.</p>

					<p class="f4">Aya&#7747; tath&#257;gatassa pacchim&#257; v&#257;c&#257;2.</p>

					<p class="f4">Bhagavato parinibb&#257;na&#7747;.</p>

					<p class="f4">109. Atha kho bhagav&#257; paṭhama&#7747; jh&#257;na&#7747; sam&#257;pajji. Paṭhamajjh&#257;n&#257; vuṭṭhahitv&#257; dutiya&#7747; jh&#257;na&#7747; sam&#257;pajji. Dutiyajjh&#257;n&#257; vuṭṭhahitv&#257; tatiya&#7747; jh&#257;na&#7747; sam&#257;pajji. Tatiyajjh&#257;n&#257; vuṭṭhahitvay&#257; catuttha&#7747; jh&#257;na&#7747; sam&#257;pajji. Catutthajjh&#257;n&#257; vuṭṭhahitv&#257; &#257;k&#257;s&#257;na&#241;c&#257;yatana&#7747; sam&#257;pajji. &#256;k&#257;s&#257;na&#241;c&#257;yatanasam&#257;pattiy&#257; vuṭṭhahitv&#257; vi&#241;&#241;&#257;&#7751;a&#241;c&#257;yatana&#7747; sam&#257;pajji. Vi&#241;&#241;&#257;&#7751;a&#241;c&#257;yatanasam&#257;pattiy&#257; vuṭṭhahitv&#257; &#257;ki&#241;ca&#241;&#241;&#257;yatana&#7747; sam&#257;pajji. &#256;ki&#241;ca&#241;&#241;&#257;yatanasam&#257;pattiy&#257; vuṭṭhahitv&#257; nevasa&#241;&#241;&#257;n&#257;sa&#241;&#241;&#257;yatana&#7747; sam&#257;pajji. Nevasa&#241;&#241;&#257;n&#257;sa&#241;&#241;&#257;yatanasam&#257;pattiy&#257; vuṭṭhahitv&#257; sa&#241;&#241;&#257;vedayitanirodha&#7747; sam&#257;pajji.</p>

					<p class="f4">Atha kho &#257;yasm&#257; &#257;nando &#257;yasmanta&#7747; anuruddha&#7747; etadavoca, "parinibbuto bhante anuruddha bhagav&#257;'ti. "Na &#257;vuso &#257;nanda bhagav&#257; parinibbuto sa&#241;&#241;&#257;vedayitanirodha&#7747; sam&#257;panno"ti.</p>

					<p class="f4">2. Sabbatthikav&#257;dīna&#7747;, mah&#257;parinibb&#257;nasutte, eva&#7747; dissate:<br />
					Atha bhagav&#257;nutatar&#257;sa&#7747;gata&#7717; suvar&#7751;avar&#7751;a&#7747; b&#257;hu&#7747; niss&#257;ryya t&#257;n bhik&#7779;&#363;navocat: tath&#257;gatasya dar&#347;ana&#7747; loke kad&#257;cideva bhavati yath&#257; udumbarapu&#7779;pa&#7747; kad&#257;cideva pr&#257;durbhavati aru&#7751;avar&#7751;a - b&#257;hu&#7747; nīss&#257;ryya buddha&#7717; pr&#257;durakarot adbh&#363;ta&#7747; nimittam &#257;gantuk&#257; sa&#7747;sk&#257;r&#257;&#7717; anity&#257; utpadya vina&#347;yanti m&#257; pram&#257;deth&#257;&#7717; iti. Tasm&#257;d bhik&#7779;ava&#7717; apram&#257;dena samp&#257;dayata. N&#257;ha&#7747; pr&#257;madam tena samyaksambuddha&#7717; asa&#7747;khyeyagu&#7751;o j&#257;ta&#7717; vyayadharm&#257;&#7717; sa&#7747;sk&#257;r&#257;&#7717; apram&#257;dena samp&#257;deth&#257;&#7717;. Iyamasti tath&#257;gatasya pa&#347;cim&#257; v&#257;k.</p>

					<p>[BJT Page 246]</p>

					<p class="f4">Atha kho bhagav&#257; sa&#241;&#241;&#257;vedayitanirodhasam&#257;pattiy&#257; vuṭṭhahitv&#257; nesavasa&#241;&#241;&#257;n&#257;sa&#241;&#241;&#257;yatana&#7747; sam&#257;pajji. Nevasa&#241;&#241;&#257;n&#257;sa&#241;&#241;&#257;yatanasam&#257;pattiy&#257; vuṭṭhahitv&#257; &#257;ki&#241;ca&#241;&#241;&#257;yatana&#7747; sam&#257;pajji. &#256;ki&#241;ca&#241;&#241;&#257;yatanasam&#257;pattiy&#257; vuṭṭhahitv&#257; vi&#241;&#241;&#257;&#7751;a&#241;c&#257;yatana&#7747; sam&#257;pajji. Vi&#241;&#241;&#257;&#7751;a&#241;c&#257;yatanasam&#257;pattiy&#257; vuṭṭhahitv&#257; &#257;k&#257;s&#257;na&#241;c&#257;yatana&#7747; sam&#257;pajji. &#256;k&#257;s&#257;na&#241;c&#257;yatanasam&#257;pattiy&#257; vuṭṭhahitv&#257; catuttha&#7747; jh&#257;na&#7747; sam&#257;pajji. Catutthajjh&#257;n&#257; vuṭṭhahitv&#257; tatiya&#7747; jh&#257;na&#7747; sam&#257;pajji. Tatiyajjh&#257;n&#257; vuṭṭhahitv&#257; dutiya&#7747; jh&#257;na&#7747; sam&#257;pajji. Dutiyajjh&#257;n&#257; vuṭṭhahitv&#257; paṭhama&#7747;jjh&#257;na&#7747; sam&#257;pajji. Paṭhamajjh&#257;n&#257; vuṭṭhahitv&#257; dutiya&#7747;jjh&#257;na&#7747; sam&#257;pajji. Dutiyajjh&#257;n&#257; vuṭṭhahitv&#257; tatiyajjh&#257;na&#7747; sam&#257;pajji. Tatiyajjh&#257;n&#257; vuṭṭhahitv&#257; catutthajjh&#257;na&#7747; sam&#257;pajji. Catutthajjh&#257;n&#257; vuṭṭhahitv&#257; ta&#7747; samanantar&#257; bhagav&#257; parinibb&#257;yi.</p>

					<p class="f4">110. Parinibbute bhagavati saha parinibb&#257;n&#257; mah&#257;bh&#363;mic&#257;lo ahosi, mahi&#7747;sanako salomaha&#7747;so devadundubhiyo ca phali&#7747;su. <a id="pg157"><span class="f2 g"><b>[page 157]</b></span></a> parinibbute bhagavati saha parinibb&#257;n&#257; brahm&#257; sahampati ima&#7747; g&#257;tha&#7747; abh&#257;si:</p>

					<p class="f4">"Sabbeva nikkhipissanti bh&#363;t&#257; loke samussaya&#7747;1<br />
					Yath&#257; et&#257;diso satth&#257; loke appaṭipuggalo<br />
					Tath&#257;gato balappatto sambuddho parinibbuto"ti.</p>

					<p class="f4">Parinibbute bhagavati saha parinibb&#257;n&#257; sakko dev&#257;namindo ima&#7747; g&#257;tha&#7747; abh&#257;si:</p>

					<p class="f4">"Anicc&#257; vata sa&#7749;kh&#257;r&#257; upp&#257;davayadhammino,<br />
					Uppajjitv&#257; nirujjhanti tesa&#7747; v&#363;pasamo sukho"ti.</p>

					<p class="f4">Parinibbute bhagavati saha parinibb&#257;n&#257; &#257;yasm&#257; anuruddho im&#257; g&#257;th&#257;yo abh&#257;si:</p>

					<p class="f4">"N&#257;hu ass&#257;sapass&#257;so ṭhitacittassa t&#257;dino,<br />
					Anejo santim&#257;rabbha ya&#7747; k&#257;lamakarī muni.<br />
					Asallīnena cittena vedana&#7747; ajjhav&#257;sayī,<br />
					Pajjotasseva nibb&#257;na&#7747; vimokkho cetaso ah&#363;"ti. 2</p>

					<p class="f4">1. Cakkhum&#257; loke antarahito ti (machasa&#7747;). 2. Asa&#7747;līnena k&#257;yena vedan&#257;madhiv&#257;sayan pradyotasyeva vimok&#7779;as tasya cetasa&#7717; (madhyamik&#257;v&#257;nti)</p>

					<p>[BJT Page 248]</p>

					<p class="f4">Parinibbute bhagavati saha parinibb&#257;n&#257; &#257;yasm&#257; &#257;nando ima&#7747; g&#257;tha&#7747; abh&#257;si:</p>

					<p class="f4">"Tad&#257;si ya&#7747; bhi&#7747;sanaka&#7747; tad&#257;si lomaha&#7747;sana&#7747;<br />
					Sabb&#257;k&#257;ravar&#363;pete sambuddhe parinibbute"ti.</p>

					<p class="f4">111. "Parinibbute bhagavati ye te tattha bhikkh&#363; avītar&#257;g&#257; appekacce b&#257;h&#257; paggayha kandanti chinnap&#257;ta&#7747; patanti &#257;vaṭṭanti vivaṭṭanti:' atikhippa&#7747; bhagav&#257; <a id="pg158"><span class="f2 g"><b>[page 158]</b></span></a> parinibbuto, atikhippa&#7747; sugato parinibbuto atikhippa&#7747; cakkhu loke antarahitanti. Ye pana te bhikkh&#363; vītar&#257;g&#257; te sat&#257; sampaj&#257;n&#257; 'adhiv&#257;senti anicc&#257; sa&#7749;kh&#257;r&#257;, ta&#7747; kutettha labbh&#257;'ti.</p>

					<p class="f4">112. Atha kho &#257;yasm&#257; anuruddho bhikkh&#363; &#257;mantesi; ala&#7747; &#257;vuso m&#257; sovittha m&#257; paridevittha. Nanu eta&#7747; &#257;vuso bhagavat&#257; paṭigacceva akkh&#257;ta&#7747;, sabbeheva piyehi man&#257;pehi n&#257;n&#257;bh&#257;vo vin&#257;bh&#257;vo a&#241;&#241;ath&#257;bh&#257;vo, ta&#7747; kutettha &#257;vuso labbh&#257; yanta&#7747; j&#257;ta&#7747; bh&#363;ta&#7747; sa&#7749;khata&#7747; palokadhamma&#7747; ta&#7747; vata m&#257; palujjiti neta&#7747; ṭh&#257;na&#7747; vijjati. Devat&#257; &#257;vuso ujjh&#257;yantī"ti.</p>

					<p class="f4">"Kathambh&#363;t&#257; pana bhante anuruddha devat&#257; manasikaroti? Sant&#257;vuso &#257;nanda devat&#257; &#257;k&#257;se paṭhavisa&#241;&#241;iniyo kese pakiriya kandanti b&#257;h&#257; paggayha kandanti chinnap&#257;ta&#7747; patanti, &#257;vaṭṭanti: vivaṭṭanti atikhippa&#7747; bhagav&#257; parinibbuto, atikhippa&#7747; sugato parinibbuto, atikhippa&#7747; cakkhu loke antarahitanti. Sant&#257;vuso &#257;nanda devat&#257; paṭhaviy&#257; paṭhavisa&#241;&#241;iniyo kese pakiriya kandanti b&#257;h&#257; paggayha kandanti chinnap&#257;ta&#7747; patanti, &#257;vaṭṭanti: vivaṭṭanti atikhippa&#7747; bhagav&#257; parinibbuto, atikhippa&#7747; sugato parinibbuto, atikhippa&#7747; cakkhu loke antarahito ti. Y&#257; pana devat&#257; vītar&#257;g&#257; t&#257; sat&#257; sampaj&#257;n&#257; adhiv&#257;senti 'anicc&#257; sa&#7749;kh&#257;r&#257; ta&#7747; kutettha labbh&#257;'ti.</p>

					<p>[BJT Page 250]</p>

					<p class="f4">113. Atha kho &#257;yasm&#257; ca anuruddho &#257;yasm&#257; ca &#257;nando ta&#7747; ratt&#257;vasesa&#7747; dhammiy&#257; kath&#257;ya vītin&#257;mesu&#7747;. Atha kho &#257;yasm&#257; anuruddho &#257;yasmanta&#7747; &#257;nanda&#7747; &#257;mantesi: gacch&#257;vuso &#257;nanda kusin&#257;ra&#7747;. Kusin&#257;ra&#7747; pavisitv&#257; kosin&#257;rak&#257;na&#7747; mall&#257;na&#7747; &#257;rocehi: 'parinibbuto v&#257;siṭṭh&#257; bhagav&#257;, yassa'd&#257;ni k&#257;la&#7747; ma&#241;&#241;ath&#257;'ti. Evambhante ti kho &#257;yasm&#257; &#257;nando &#257;yasmato anuruddhassa paṭissutv&#257; pubba&#7751;hasamaya&#7747; niv&#257;setv&#257; pattacīvaram&#257;d&#257;ya attadutiyo kusin&#257;ra&#7747; p&#257;visi. <a id="pg159"><span class="f2 g"><b>[page 159]</b></span></a> tena kho pana samayena kosin&#257;rak&#257; mall&#257; santh&#257;g&#257;re sannipatit&#257; honti teneva kara&#7751;īyena. Atha kho &#257;yasm&#257; &#257;nando yena kosin&#257;rak&#257;na&#7747; mall&#257;na&#7747; santh&#257;g&#257;ra&#7747; tenupasa&#7749;kami. Upasa&#7749;kamitv&#257; kosin&#257;rak&#257;na&#7747; mall&#257;na&#7747; &#257;rocesi: "parinibbuto v&#257;siṭṭh&#257; bhagav&#257;, yassa'd&#257;ni k&#257;la&#7747; ma&#241;&#241;ath&#257;"ti. Idam&#257;yasmato &#257;nandassa vacana&#7747; sutv&#257; mall&#257; ca mallaputt&#257; ca mallasu&#7751;is&#257; ca mallapaj&#257;patiyo ca agh&#257;vino dumman&#257; ceto dukkhasamappit&#257; appekacce kese pakiriya kandanti, b&#257;h&#257; paggayha kandanti, chinnap&#257;ta&#7747; patanti &#257;vaṭṭanti vivaṭṭanti atikhippa&#7747; bhagav&#257; parinibbuto, atikhippa&#7747; sugato parinibbuto, atikhippa&#7747; cakkhu loke antarahitanti. "</p>

					<p class="f4">114. Atha kho kosin&#257;rak&#257; mall&#257; purise &#257;&#7751;&#257;pesu&#7747; "tenahi bha&#7751;e kusin&#257;r&#257;ya&#7747; gandham&#257;la&#241;ca sabba&#241;ca t&#257;&#7735;&#257;vacara&#7747; sannip&#257;teth&#257;"ti. Atha kho kosin&#257;rak&#257; mall&#257; gandham&#257;la&#241;ca sabba&#241;ca t&#257;&#7735;&#257;vacara&#7747; pa&#241;ca ca dussayugasat&#257;ni &#257;d&#257;ya yena upavattana&#7747; mall&#257;na&#7747; s&#257;lavana&#7747; yena bhagavato sarīra&#7747; tenupasa&#7749;kami&#7747;su. Upasa&#7749;kamitv&#257; bhagavato sarīra&#7747; naccehi gītehi v&#257;ditehi m&#257;lehi gandhehi sakkaront&#257; garukaront&#257; m&#257;nent&#257; p&#363;jent&#257; celavit&#257;n&#257;ni karont&#257; maṇḍalam&#257;&#7735;e paṭiy&#257;dent&#257; 'ekadivasa&#7747; vītin&#257;mesu&#7747;. Atha kho kosin&#257;rak&#257;na&#7747; mall&#257;na&#7747; etadahosi. 'Ativik&#257;lo kho ajja bhagavato sarīra&#7747; jh&#257;petu&#7747;, sved&#257;ni maya&#7747; bhagavato sarīra&#7747; naccehi gītehi v&#257;ditehi m&#257;lehi gandhehi sakkaront&#257; garukaront&#257; m&#257;nent&#257; p&#363;jent&#257; celavit&#257;n&#257;ni karont&#257; maṇḍalam&#257;&#7735;e paṭiy&#257;dent&#257; dutiyampi divasa&#7747; vītin&#257;mesu&#7747;, tatiyampi divasa&#7747; vītin&#257;mesu&#7747;, catutthampi divasa&#7747; vītin&#257;mesu, pa&#241;camampi divasa&#7747; vītin&#257;mesu, chaṭṭhampi divasa&#7747; vītin&#257;mesu&#7747; atha kho sattama&#7747; divasa&#7747; kosin&#257;rak&#257;na&#7747; mall&#257;na&#7747; <a id="pg160"><span class="f2 g"><b>[page 160]</b></span></a> etadahosi: maya&#7747; bhagavato sarīra&#7747; naccehi gītehi v&#257;ditehi m&#257;lehi gandhehi sakkaront&#257; garukaront&#257; m&#257;nent&#257; p&#363;jent&#257;, dakkhi&#7751;ena dakkhi&#7751;a&#7747; nagarassa haritv&#257; b&#257;hirena b&#257;hira&#7747; dakkhi&#7751;ato nagarassa bhagavato sarīra&#7747; jh&#257;pess&#257;m&#257;'ti.</p>

					<p>[BJT Page 252]</p>

					<p class="f4">Tena kho pana samayena aṭṭha mallap&#257;mokkh&#257; sīsa&#7747; nah&#257;t&#257; ahat&#257;ni vatth&#257;ni nivatth&#257; 'maya&#7747; bhagavato sarīra&#7747; ucc&#257;ress&#257;m&#257;'ti nasakkonti ucc&#257;retu&#7747;. Atha kho kosin&#257;rak&#257; mall&#257; &#257;yasmanta&#7747; anuruddha&#7747; etadavocu&#7747;: ko nu kho bhante anuruddha hetu ko paccayo yenime aṭṭha mallap&#257;mokkh&#257; sīsa&#7747; nah&#257;t&#257; ahat&#257;ni vatth&#257;ni nivatth&#257; 'maya&#7747; bhagavato sarīra&#7747; ucc&#257;ress&#257;m&#257;'ti na sakkonti ucc&#257;retunti ?" "A&#241;&#241;ath&#257; kho v&#257;siṭṭh&#257; tumh&#257;ka&#7747; adhipp&#257;yo, a&#241;&#241;ath&#257; devat&#257;na&#7747; adhipp&#257;yo"ti. "Kath&#257; pana bhante devat&#257;na&#7747; adhipp&#257;yo"ti. "Tumh&#257;ka&#7747; kho v&#257;siṭṭh&#257; adhipp&#257;yo: "maya&#7747; bhagavato sarīra&#7747; naccehi gītehi v&#257;ditehi m&#257;lehi gandhehi sakkaront&#257; garukaront&#257; m&#257;nent&#257; p&#363;jent&#257; dakkhi&#7751;ena dakkhi&#7751;a&#7747; nagarassa haritv&#257;, b&#257;hirena b&#257;hira&#7747; dakkhi&#7751;ato nagarassa bhagavato sarīra&#7747; jh&#257;pess&#257;m&#257;"ti. Devat&#257;na&#7747; kho v&#257;siṭṭh&#257; adhipp&#257;yo "maya&#7747; bhagavato sarīra&#7747; dibbehi naccehi gītehi v&#257;ditehi m&#257;lehi gandhehi sakkaront&#257; garukaront&#257; m&#257;nent&#257; p&#363;jent&#257;, uttarena uttara&#7747; nagarassa haritv&#257;, uttarena dv&#257;rena nagara&#7747; pavesetv&#257;, majjhena majjha&#7747; nagarassa haritv&#257;, puratthimena dv&#257;rena nikkh&#257;metv&#257;, puratthimato nagarassa makuṭabandhana&#7747; n&#257;ma mall&#257;na&#7747; cetiya&#7747;, ettha bhagavato sarīra&#7747; jh&#257;pess&#257;m&#257;"ti. "Yath&#257; bhante devat&#257;na&#7747; adhipp&#257;yo, tath&#257; hotu"ti.</p>

					<p class="f4">116. Tena kho pana samayena kusin&#257;r&#257; y&#257;va sandhisamalasa&#7747;kaṭīr&#257; ja&#7751;&#7751;umattena odhin&#257; mand&#257;ravapupphehi satthat&#257; hoti atha kho devat&#257; ca kosin&#257;rak&#257; ca mall&#257; bhagavato sarīra&#7747; dibbehi ca m&#257;nusakehi ca <a id="pg161"><span class="f2 g"><b>[page 161]</b></span></a> naccehi gītehi v&#257;ditehi m&#257;lehi gandhehi sakkaront&#257; garukaront&#257; m&#257;nent&#257; p&#363;jent&#257;, uttarena uttara&#7747; nagarassa haritv&#257; uttarena dv&#257;rena nagara&#7747; pavesetv&#257;, majjhena majjha&#7747; nagarassa haritv&#257;, puratthimena dv&#257;rena nikkhamitv&#257;, puratthimato nagarassa makuṭabandhana&#7747; n&#257;ma mall&#257;na&#7747; cetiya&#7747;, 1 tattha bhagavato sarīra&#7747; nikkhipi&#7747;su.</p>

					<p class="f4">1. Uttare&#7751;a dv&#257;re&#7751;a nagar&#257;t ni&#7779;akramya nadī&#7747; hira&#7751;yavatī&#7747; upasa&#7749;kramya mukuṭabandhane caitye(sabbatthiv&#257;dita&#7747; mah&#257;parinibb&#257;&#7751;asutta)</p>

					<p>[BJT Page 254]</p>

					<p class="f4">117. Atha kho kosin&#257;rak&#257; mall&#257; &#257;yasmanta&#7747; &#257;nanda&#7747; etadavocu&#7747;: "katha&#7747; maya&#7747; bhante &#257;nanda tath&#257;gatassa sarīre paṭipajj&#257;m&#257;?"Ti. "Yath&#257; kho v&#257;siṭṭh&#257; ra&#241;&#241;o cakkavattissa sarīre paṭipajjatti, eva&#7747; tath&#257;gatassa sarīre paṭipajjitabbanti. " "Katha&#7747; pana bhante &#257;nanda ra&#241;&#241;o cakkavattissa sarīre paṭipajjintī"ti. "Ra&#241;&#241;e v&#257;siṭṭh&#257; cakkavattissa sarīra&#7747; ahatena vatthena veṭhenti, ahatena vatthena veṭhetv&#257; vihatena kapp&#257;sena veṭhenti. Vihatena kapp&#257;sena veṭhetv&#257; ahatena vatthena veṭhenti. Etena up&#257;yena pa&#241;cahi yugasatehi ra&#241;&#241;o cakkavattissa sarīra&#7747; veṭhetv&#257; &#257;yas&#257;ya telado&#7751;iy&#257; pakkhipitv&#257; a&#241;&#241;iss&#257; &#257;yas&#257;ya do&#7751;iy&#257; paṭikujjetv&#257;, sabbagandh&#257;na&#7747; citaka&#7747; karitv&#257; ra&#241;&#241;o cakkavattissa sarīra&#7747; jh&#257;penti. C&#257;tummah&#257;pathe ra&#241;&#241;o cakkavattissa th&#363;pa&#7747; karonti. Eva&#7747; kho v&#257;siṭṭh&#257; ra&#241;&#241;o cakkavattissa sarīre paṭipajjanti. Yath&#257; kho v&#257;siṭṭh&#257; ra&#241;&#241;o cakkavattissa sarīre paṭipajjanti, eva&#7747; tath&#257;gatassa sarīre paṭipajjitabba&#7747;. C&#257;tummah&#257;pathe tath&#257;gatassa th&#363;po k&#257;tabbo. Tattha ye m&#257;la&#7747; v&#257; gandha&#7747; v&#257; cu&#7751;&#7751;aka&#7747; v&#257; &#257;ropessanti v&#257; abhiv&#257;dessanti v&#257; citta&#7747; v&#257; pas&#257;dessanti, tesanta&#7747; bhavissati dīgharatta&#7747; hit&#257;ya sukh&#257;y&#257;"ti.</p>

					<p class="f4">Atha kho kosin&#257;rak&#257; mall&#257; purise &#257;&#7751;&#257;pesu&#7747; "tena hi bha&#7751;e mall&#257;na&#7747; vihata&#7747; kapp&#257;sa&#7747; sannip&#257;teth&#257;"ti. Atha kho kosin&#257;rak&#257; mall&#257; bhagavato sarīra&#7747; ahatena vatthena veṭhesu&#7747;. Ahatena vatthena veṭhetv&#257; vihatena kapp&#257;sena veṭhesu&#7747;. Vihatena kapp&#257;sena veṭhetv&#257; ahatena <a id="pg162"><span class="f2 g"><b>[page 162]</b></span></a> vatthena veṭhesu&#7747;. Etena up&#257;yena pa&#241;cahi yugasatehi bhagavato sarīra&#7747; veṭhetv&#257; &#257;yas&#257;ya telado&#7751;iy&#257; pakkhipitv&#257;1 a&#241;&#241;iss&#257; &#257;yas&#257;ya do&#7751;iy&#257; paṭikujjetv&#257; sabbagandh&#257;na&#7747; citaka&#7747; karitv&#257; bhagavato sarīra&#7747; citaka&#7747; &#257;ropesu&#7747;.</p>

					<p class="f4">Mah&#257;kassap&#257;gamana&#7747;.</p>

					<p class="f4">118. Tena kho pana samayena &#257;yasm&#257; mah&#257;kassapo p&#257;v&#257;ya kusin&#257;ra&#7747; addh&#257;namaggapaṭipanno hoti mahat&#257; bhikkhusa&#7749;ghena saddhi&#7747; pa&#241;camattehi bhikkhusatehi. Atha kho &#257;yasm&#257; mah&#257;kassapo magg&#257; okkamma a&#241;&#241;atarasmi&#7747; rukkham&#363;le nisīdi. Tena kho pana samayena a&#241;&#241;ataro &#257;jīvako2 kusin&#257;r&#257;ya mand&#257;ravapuppha&#7747; gahetv&#257; p&#257;va&#7747; addh&#257;namaggapaṭipanno hoti. Addas&#257; kho &#257;yasm&#257; mah&#257;kassapo ta&#7747; &#257;jīvaka&#7747; d&#363;rato'va &#257;gacchanta&#7747;. Disv&#257; ta&#7747; &#257;jīvaka&#7747; etadavoca: 'ap&#257;vuso amh&#257;ka&#7747; satth&#257;ra&#7747; j&#257;n&#257;sī ?Ti. &#256;ma &#257;vuso j&#257;n&#257;mi.</p>

					<p class="f4">1. Suvar&#7751;adro&#7751;y&#257;&#7747; nidh&#257;ya telena p&#363;rayitv&#257; t&#257;&#7747; suvar&#7751;adro&#7751;ī&#7747; utth&#257;pya dvitīyasy&#257;&#7747; mah&#257;dro&#7751;y&#257;&#7747; prak&#7779;ipya (sabbatthiv&#257;dita&#7747; mah&#257;parinibb&#257;nasutte)</p>

					<p>[BJT Page 256]</p>

					<p class="f4">Ajja satt&#257;haparinibbuto sama&#7751;o gotamo. Tato me ida&#7747; mand&#257;ravapuppha&#7747; gahitanti". Tattha ye te bhikkhu avītar&#257;g&#257; appekacce b&#257;h&#257; paggayha kandanti, chinnap&#257;ta&#7747; patanti, &#257;vaṭṭanti vivaṭṭanti: atikhippa&#7747; bhagav&#257; parinibbuto, atikhippa&#7747; sugato parinibbuto, atikhippa&#7747; cakkhu loke 3 antarahitanti, ye pana te bhikkhu vītar&#257;g&#257;, te sat&#257; sampaj&#257;n&#257; adhiv&#257;senti: anicc&#257; sa&#7749;kh&#257;r&#257;, ta&#7747; kutettha labbh&#257;'ti.</p>

					<p class="f4">119. Tena kho pana samayena subhaddo n&#257;ma bu&#7693;&#7693;hapabbajito' tassa&#7747; paris&#257;ya&#7747; nisinno hoti. Atha kho subhaddo, bu&#7693;&#7693;hapabbajito te bhikkhu etadavoca:" ala&#7747; &#257;vuso m&#257; sovittha, m&#257; paridevittha. Sumutt&#257; maya&#7747; tena mah&#257;sama&#7751;ena. Upaddut&#257; ca homa ida&#7747; vo kappati, ida&#7747; vo na kappatī ti. Id&#257;ni pana maya&#7747; ya&#7747; icchiss&#257;ma ta&#7747; kariss&#257;ma, ya&#7747; na icchiss&#257;ma na ta&#7747; kariss&#257;m&#257;"ti. Atha kho &#257;yasm&#257; mah&#257;kassapo bhikkh&#363; &#257;mantesi: 'ala&#7747; &#257;vuso m&#257; sovittha, m&#257; paridevittha. Nanu <a id="pg163"><span class="f2 g"><b>[page 163]</b></span></a> eta&#7747; &#257;vuso bhagavat&#257; paṭigacce va akkh&#257;ta&#7747;: sabbeheva piyehi man&#257;pehi n&#257;n&#257;bh&#257;vo vin&#257;bh&#257;vo a&#241;&#241;ath&#257;bh&#257;vo. Ta&#7747; kutettha &#257;vuso labbh&#257; yanta&#7747; j&#257;ta&#7747; bh&#363;ta&#7747; sa&#7749;khata&#7747; palokadhamma&#7747;, ta&#7747; tath&#257;gatass&#257;pi sarīra&#7747; m&#257; palujjīti neta&#7747; ṭh&#257;na&#7747; vijjatī"ti.</p>

					<p class="f4">120. Tena kho pana samayena catt&#257;ro mallap&#257;mokkh&#257; sīsa&#7747; nah&#257;t&#257; ahat&#257;ni vatth&#257;ni nivatth&#257; maya&#7747; bhagavato citaka&#7747; &#257;limpess&#257;m&#257;ti na sakkonti &#257;limpetu&#7747;. Atha kho kosin&#257;rak&#257; mall&#257; &#257;yasmanta&#7747; anuruddha&#7747; etadavocu&#7747;: ko nu kho bhante anuruddha hetu, ko paccayo, yenime catt&#257;ro mallap&#257;mokkh&#257; sīsa&#7747; nah&#257;t&#257; ahat&#257;ni vatth&#257;ni nivatth&#257; maya&#7747; bhagavato citaka&#7747; &#257;limpess&#257;m&#257;ti na sakkonti &#257;limpetunti"? "A&#241;&#241;ath&#257; kho v&#257;siṭṭh&#257; devat&#257;na&#7747; adhipp&#257;yo"ti. "Katha&#7747; pana bhante devat&#257;na&#7747; adhipp&#257;yo?"Ti. "Devat&#257;na&#7747; kho v&#257;siṭṭh&#257; adhipp&#257;yo: aya&#7747; &#257;yasm&#257; mah&#257;kassapo p&#257;v&#257;ya kusin&#257;ra&#7747; addh&#257;namaggapaṭipanno mahat&#257; bhikkhusa&#7749;ghena saddhi&#7747; pa&#241;camattehi bhikkhusatehi. Na t&#257;va bhagavato citako pajjalissati y&#257;v&#257;yasm&#257; mah&#257;kassapo bhagavato p&#257;de siras&#257; na vandissatī"ti. "Yath&#257; bhante devat&#257;na&#7747; adhipp&#257;yo tath&#257; hotu"ti.</p>

					<p class="f4">2. Atha khalu m&#257;rge nyataro nirgrantha &#347;r&#257;vaka&#7717; mand&#257;ra pu&#7779;pa&#7747;&#257;d&#257;ya (sabbatthiv&#257;dīna&#7747; mah&#257;parinibb&#257;nasutte). 4. Cakkhum&#257; loke antarahito (machasa&#7747;) loke cak&#7779;urantarhitam (sabbatthiv&#257;dīna&#7747; mah&#257;parinibb&#257;nasutte) 1. Buddhapabbajito(machasa&#7747;)</p>

					<p>[BJT Page 258]<br />
					121. Atha kho &#257;yasm&#257; mah&#257;kassapo yena kusin&#257;r&#257; makuṭabandhana&#7747; n&#257;ma mall&#257;na&#7747; cetiya&#7747; yena bhagavato citako tenupasa&#7749;kami. Upasa&#7749;kamitv&#257; eka&#7747; sa&#7747; cīvara&#7747; katv&#257; a&#241;jalimpa&#7751;&#257;metv&#257; tikkhattu&#7747; citaka&#7747; padakkhi&#7751;a&#7747; katv&#257;, p&#257;dato vivaritv&#257; bhagavato p&#257;de siras&#257; vandi. T&#257;ni pi kho pa&#241;ca bhikkhusat&#257;ni eka&#7747;sa&#7747; cīvara&#7747; katv&#257; a&#241;jalimpa&#7751;&#257;metv&#257; tikkhattu&#7747; citaka&#7747; padakkhi&#7751;a&#7747; katv&#257; bhagavato p&#257;de siras&#257; vandi&#7747;su. <a id="pg164"><span class="f2 g"><b>[page 164]</b></span></a> vanditesu1 ca pan&#257;yasmat&#257; mah&#257;kassapena tehi pi pa&#241;cahi bhikkhusatehi, sayameva bhagavato citako pajjali.</p>

					<p class="f4">122. Jh&#257;yam&#257;nassa kho pana bhagavato sarīrassa, ya&#7747; ahosi chavīti v&#257; cammanti m&#257; ma&#7747;santi v&#257; nahar&#363; ti v&#257; lasik&#257; ti v&#257; tassa neva ch&#257;rik&#257; pa&#241;&#241;&#257;yittha, na masi. S&#257;rīr&#257;neca avasissi&#7747;su. Seyyath&#257;pi n&#257;ma sapissa v&#257; telassa v&#257; jh&#257;yam&#257;nassa neva ch&#257;rik&#257; pa&#241;&#241;&#257;yati na masi, evameva bhagavato sarirassa jh&#257;yam&#257;nassa ya&#7747; ahosi chavīti v&#257; cammanti v&#257; ma&#7747;santi v&#257; nah&#257;r&#363;ti v&#257; lasik&#257;ti v&#257; tassa neva ch&#257;rik&#257; pa&#241;&#241;&#257;yittha'na masi, s&#257;rīr&#257;neva avasissi&#7747;su. Tesa&#241;ca pa&#241;canna&#7747; dussayugasat&#257;na&#7747; dveva duss&#257;ni na &#7693;ayhi&#7747;su ya&#241;ca sabbabbhantarima&#7747;2 ya&#241;ca b&#257;hira&#7747;. Da&#7693;&#7693;he ca kho pana bhagavato sarīre anta&#7735;ikkh&#257; udakadh&#257;r&#257; p&#257;tubhavitv&#257; bhagavato citaka&#7747; nibb&#257;pesi. Udaka&#7747; s&#257;lato pi abbhunnamitv&#257; bhagavato citaka&#7747; nibb&#257;pesi. Kosin&#257;rak&#257; pi mall&#257; sabbagandhodakena bhagavato citaka&#7747; nibb&#257;pesu&#7747;.</p>

					<p class="f4">Atha kho kosin&#257;rak&#257; mall&#257; bhagavato s&#257;rīr&#257;ni satt&#257;ha&#7747; santh&#257;g&#257;re sattipa&#241;jara&#7747; karitv&#257; dhanup&#257;k&#257;ra&#7747; parikkhip&#257;petv&#257; naccehi gītehi v&#257;ditehi m&#257;lehi gandhehi sakkari&#7747;su garukari&#7747;su m&#257;nesu&#7747; p&#363;jesu&#7747;.</p>

					<p class="f4">S&#257;rīrikadh&#257;tuvibhajan&#257;<br />
					122. Assosi kho r&#257;j&#257; m&#257;gadho aj&#257;tasattu vedehiputto: "bhagav&#257; kira kusin&#257;r&#257;ya&#7747; parinibbuto"ti. Atha kho r&#257;j&#257; m&#257;gadho: aj&#257;tasattu vedehiputto kosin&#257;rak&#257;na&#7747; mall&#257;na&#7747; d&#363;ta&#7747; p&#257;hesi "bhagav&#257; pi khattiyo ahampi khattiyo. Ahampi arah&#257;mi bhagavato s&#257;rīr&#257;na&#7747; bh&#257;ga&#7747;, ahampi bhagavato s&#257;rīr&#257;na&#7747; th&#363;pa&#241;ca maha&#241;ca kariss&#257;mī"ti.</p>

					<p class="f4">1. Vandite va (machasa&#7747; [PTS] 2. Sabbabbhantarima&#7747; (machasa&#7747;) sabba&#7747; abbhantarima&#7747; [PTS]</p>

					<p>[BJT Page 260]</p>

					<p class="f4">Assosu&#7747; kho ves&#257;lik&#257; licchavī: 'bhagav&#257; kira kusin&#257;r&#257;ya&#7747; parinibbuto'ti. Atha kho ves&#257;lik&#257; licchavī kosin&#257;rak&#257;na&#7747; mall&#257;na&#7747; d&#363;ta&#7747; p&#257;hesu&#7747;: "bhagav&#257; pi khattiyo mayampi khattiy&#257;. Mayampi arah&#257;ma bhagavato <a id="pg165"><span class="f2 g"><b>[page 165]</b></span></a> s&#257;rīr&#257;na&#7747; bh&#257;ga&#7747;. Mayampi bhagavato s&#257;rīr&#257;na&#7747; th&#363;pa&#241;ca maha&#241;ca kariss&#257;m&#257;"ti.</p>

					<p class="f4">Assosu&#7747; kho k&#257;pilavatthav&#257; saky&#257;: "bhagav&#257; kira kusin&#257;r&#257;ya&#7747; parinibbuto"ti. Atha kho k&#257;pilavatthav&#257; saky&#257; kosin&#257;rak&#257;na&#7747; mall&#257;na&#7747; d&#363;ta&#7747; p&#257;hesu&#7747;: "bhagav&#257; amh&#257;ka&#7747; &#241;&#257;tiseṭṭho. Mayampi arah&#257;ma bhagavato s&#257;rīr&#257;na&#7747; bh&#257;ga&#7747;. Mayampi bhagavato s&#257;rīr&#257;na&#7747; th&#363;pa&#241;ca maha&#241;ca kariss&#257;m&#257;"ti.</p>

					<p class="f4">Assosu&#7747; kho allakappak&#257; bulayo "bhagav&#257; kira kusin&#257;r&#257;ya&#7747; parinibbuto"ti. Atha kho allakappak&#257; bulayo kosin&#257;rak&#257;na&#7747; mall&#257;na&#7747; d&#363;ta&#7747; p&#257;hesu&#7747;: "bhagav&#257; pi khattiyo mayampi khattiy&#257; mayampi arah&#257;ma bhagavato s&#257;rīr&#257;na&#7747; bh&#257;ga&#7747;. Mayampi bhagavato s&#257;rīr&#257;na&#7747; th&#363;pa&#241;ca maha&#241;ca kariss&#257;m&#257;"ti.</p>

					<p class="f4">Assosu&#7747; kho r&#257;mag&#257;mak&#257; koliy&#257; "bhagav&#257; kira kusin&#257;r&#257;ya&#7747; parinibbuto"ti. Atha kho r&#257;mag&#257;mak&#257; koliy&#257; kosin&#257;rak&#257;na&#7747; mall&#257;na&#7747; d&#363;ta&#7747; p&#257;hesu&#7747;: "bhagav&#257; pi khattiyo, mayampi khattiy&#257;. Mayampi arah&#257;ma bhagavato s&#257;rīr&#257;na&#7747; bh&#257;ga&#7747;. Mayampi bhagavato s&#257;rīr&#257;na&#7747; th&#363;pa&#241;ca maha&#241;ca kariss&#257;m&#257;"ti.</p>

					<p class="f4">Assosi kho veṭhadīpako br&#257;hma&#7751;o: "bhagav&#257; kira kusin&#257;r&#257;ya&#7747; parinibbuto"ti. Atha kho veṭhadīpako br&#257;hma&#7751;o kosin&#257;rak&#257;na&#7747; mall&#257;na&#7747; d&#363;ta&#7747; p&#257;hesi: "bhagav&#257; tu1 khattiyo. Ahamasmi br&#257;hma&#7751;o, ahampi arah&#257;mi bhagavato s&#257;rīr&#257;na&#7747; bh&#257;ga&#7747;. Ahampi bhagavato s&#257;rīr&#257;na&#7747; th&#363;pa&#241;ca maha&#241;ca kariss&#257;mī"ti.</p>

					<p class="f4">1. Bhagav&#257;pi (machasa&#7747;)</p>

					<p>[BJT Page 262]</p>

					<p class="f4">Assosu&#7747; kho p&#257;veyyak&#257; mall&#257; "bhagav&#257; kira kusin&#257;r&#257;ya&#7747; parinibbuto"ti. Atha kho p&#257;veyyak&#257; mall&#257; kosin&#257;rak&#257;na&#7747; mall&#257;na&#7747; d&#363;ta&#7747; p&#257;hesu&#7747;. Bhagav&#257; pi khattiyo mayampi khattiy&#257;. Mayampi arah&#257;ma bhagavato s&#257;rīr&#257;na&#7747; bh&#257;ga&#7747;, mayampi bhagavato s&#257;rīr&#257;na&#7747; th&#363;pa&#241;ca maha&#241;ca kariss&#257;m&#257;ti.</p>

					<p class="f4">Eva&#7747; vutte kosin&#257;rak&#257; mall&#257; te sa&#7749;ghe ga&#7751;e etadavocu&#7747;, <a id="pg166"><span class="f2 g"><b>[page 166]</b></span></a> bhagav&#257; amh&#257;ka&#7747; g&#257;makkhette parinibbuto, na maya&#7747; dass&#257;ma bhagavato s&#257;rīr&#257;na&#7747; bh&#257;ganti.</p>

					<p class="f4">123. Eva&#7747; vutte do&#7751;o br&#257;hma&#7751;o te sa&#7749;ghe ga&#7751;e etadavoca:</p>

					<p class="f4">Su&#7751;antu bhonto mama ekav&#257;kya&#7747;1<br />
					Amh&#257;ka&#7747; buddho ahu khantiv&#257;do.<br />
					Na hi s&#257;dhu'ya&#7747; uttamapuggalassa<br />
					Sarīrabh&#257;ge siy&#257; sampah&#257;ro.</p>

					<p class="f4">Sabbeva bhonto sahit&#257; samagg&#257;<br />
					Sammodam&#257;n&#257; karomaṭṭhabh&#257;ge.<br />
					Vitth&#257;rik&#257; hontu dis&#257;su th&#363;p&#257;<br />
					Bah&#363; jan&#257; cakkhumato pasann&#257;"ti.</p>

					<p class="f4">124. "Tena hi br&#257;hma&#7751;a tva&#241;&#241;eva bhagavato s&#257;rīr&#257;ni aṭṭhadh&#257; sama&#7747; suvibhatta&#7747; vibhaj&#257;hī"ti. "Eva&#7747; ho'ti kho do&#7751;o br&#257;hma&#7751;o tesa&#7747; sa&#7749;gh&#257;na&#7747; ga&#7751;&#257;na&#7747; paṭissutv&#257; bhagavato s&#257;rīr&#257;ni aṭṭhadh&#257; sama&#7747; suvibhatta&#7747; vibhajitv&#257; te sa&#7749;ghe ga&#7751;e etadavoca: "ima&#7747; me bhonto tumba&#7747; dadantu, ahampi tumbassa th&#363;pa&#241;ca maha&#241;ca kariss&#257;mī"ti. Ada&#7747;su kho te do&#7751;assa br&#257;hma&#7751;assa tumba&#7747;.</p>

					<p class="f4">Assosu&#7747; kho pippalivaniy&#257;2 moriy&#257;: "bhagav&#257; kira kusin&#257;r&#257;ya&#7747; parinibbuto'ti. Atha kho pippalivaniy&#257; moriy&#257; kosin&#257;rak&#257;na&#7747; mall&#257;na&#7747; d&#363;ta&#7747; p&#257;hesu&#7747;: bhagav&#257; pi khattiyo mayampi khattiy&#257;. Mayampi arah&#257;ma bhagavato s&#257;rīr&#257;na&#7747; bh&#257;ga&#7747;, mayampi bhagavato s&#257;rīr&#257;na&#7747; th&#363;pa&#241;ca maha&#241;ca kariss&#257;m&#257;'ti. "Natthi bhagavato s&#257;rīr&#257;na&#7747; bh&#257;go, vibhatt&#257;na bhagavato s&#257;rīr&#257;ni, ito a&#7749;g&#257;ra&#7747; harath&#257;"ti. Te tato a&#7749;g&#257;ra&#7747; hari&#7747;su:2</p>

					<p class="f4">1. V&#257;ca&#7747;. Machasa&#7747;. 2. Pipphalīvaniy&#257;. Sy&#257;. 3. &#256;hari&#7747;su sy&#257;. K&#257;</p>

					<p>[BJT Page 264]</p>

					<p class="f4">Dh&#257;tucetiya p&#363;j&#257;</p>

					<p class="f4">124. Atha kho r&#257;j&#257; m&#257;gadho aj&#257;tasattu vedehiputto r&#257;jagahe bhagavato s&#257;rīr&#257;na&#7747; th&#363;pa&#241;ca maha&#241;ca ak&#257;si. <a id="pg167"><span class="f2 g"><b>[page 167]</b></span></a> ves&#257;lik&#257; pi licchavī ves&#257;liya&#7747; bhagavato s&#257;rīr&#257;na&#7747; th&#363;pa&#241;ca maha&#241;ca aka&#7747;su. K&#257;pilavatthav&#257; pi saky&#257; kapilavatthusmi&#7747; bhagavato s&#257;rīr&#257;na&#7747; th&#363;pa&#241;ca maha&#241;ca aka&#7747;su. Allakappak&#257; pi bulayo allakappe bhagavato s&#257;rīr&#257;na&#7747; th&#363;pa&#241;ca maha&#241;ca aka&#7747;su. R&#257;mag&#257;mak&#257; pi koliy&#257; r&#257;mag&#257;me bhagavato s&#257;rīr&#257;na&#7747; th&#363;pa&#241;ca maha&#241;ca aka&#7747;su. Veṭhadīpako pi br&#257;hma&#7751;o veṭhadīpe bhagavato s&#257;rīr&#257;na&#7747; th&#363;pa&#241;ca maha&#241;ca ak&#257;si. P&#257;veyyak&#257; pi mall&#257; p&#257;v&#257;ya&#7747; bhagavato s&#257;rīr&#257;na&#7747; th&#363;pa&#241;ca maha&#241;ca aka&#7747;su. Kosin&#257;rak&#257; pi mall&#257; kusin&#257;r&#257;ya&#7747; bhagavato s&#257;rīr&#257;na&#7747; th&#363;pa&#241;ca maha&#241;ca aka&#7747;su. Do&#7751;o pi br&#257;hma&#7751;o tumbassa th&#363;pa&#241;ca maha&#241;ca ak&#257;si. Pippalivaniy&#257; pi moriy&#257; pippalivane a&#7749;g&#257;r&#257;na&#7747; th&#363;pa&#241;ca maha&#241;ca aka&#7747;su. Iti aṭṭha sarīrath&#363;p&#257; navamo tumbath&#363;po dasamo a&#7749;g&#257;rath&#363;po. Evameta&#7747; bh&#363;tapubbanti.<br />
					125. "Aṭṭha do&#7751;&#257;1 cakkhumato sarīr&#257;,<br />
					Sattado&#7751;a&#7747; jambudīpe mahenti,<br />
					Eka&#241;ca do&#7751;a&#7747; purisavaruttamassa<br />
					R&#257;mag&#257;me n&#257;gar&#257;j&#257; mahenti.</p>

					<p class="f4">Ek&#257; hi d&#257;ṭh&#257; tidivehi p&#363;jit&#257; ek&#257; pana gandh&#257;rapure mahīyati,<br />
					K&#257;li&#7749;gara&#241;&#241;o vijite puneka&#7747; eka&#7747; puna n&#257;gar&#257;j&#257; mahenti.</p>

					<p class="f4">Tasseva tejena aya&#7747; vasundhar&#257;<br />
					&#256;y&#257;gaseṭṭhehi mahī ala&#7747;kat&#257;<br />
					Eva&#7747; ima&#7747; cakkhumato sarīra&#7747;<br />
					Susakkata&#7747; sakkatasakkatehi.</p>

					<p class="f4"><a id="pg168"><span class="f2 g"><b>[page 168]</b></span></a> devindan&#257;gindanarinda p&#363;jito<br />
					Manussaseṭṭhehi tatheva p&#363;jito,<br />
					Ta&#7747;2 vandatha pa&#241;jalik&#257; bhavitv&#257;<br />
					Buddho bhave kappasatehi dullabho'ti.</p>

					<p class="f4">Catt&#257;&#7735;īsa sam&#257; dant&#257; kes&#257; lom&#257; ca sabbaso,<br />
					Dev&#257; hari&#7747;su ekeka&#7747; cakkav&#257;laparampar&#257;"ti.</p>

					<p class="f4">Mah&#257;parinibb&#257;nasutta&#7747; tatiya&#7747;.</p>

					<p class="f4">1. Aṭṭhado&#7751;a&#7747; cakkhumato sarīra&#7747; (machasa&#7747;). 2. Ta&#7747; ta&#7747; (sy&#257;)</p>

					<p>[BJT Page 266]</p>

					<p class="f4">4.<br />
					<a id="pg169"><span class="f2 g"><b>[page 169]</b></span></a> mah&#257;sudassanasutta&#7747;.</p>

					<p class="f4">1. Eva&#7747; me suta&#7747; eka&#7747; samaya&#7747; bhagav&#257; kusin&#257;r&#257;ya&#7747; viharati upa vattane mall&#257;na&#7747; s&#257;lavane antarena yamakas&#257;l&#257;na&#7747; parinibb&#257;nasamaye.</p>

					<p class="f4">Atha kho &#257;yasm&#257; &#257;nando yena bhagav&#257; tenupasa&#7749;kami, upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando bhagavanta&#7747; etadavoca. "M&#257; bhante bhagav&#257; imasmi&#7747; ku&#7693;&#7693;anagarake ujja&#7749;galanagarake s&#257;kh&#257;nagarake parinibb&#257;yi. Santi bhante a&#241;&#241;&#257;ni mah&#257;nagar&#257;ni, seyyathīda&#7747;, camp&#257; r&#257;jagaha&#7747; s&#257;vatthi s&#257;keta&#7747; kosambī b&#257;r&#257;&#7751;asī, ettha bhagav&#257; parinibb&#257;yatu. Ettha bah&#363; khattiyamah&#257;s&#257;l&#257; br&#257;hma&#7751;amah&#257;s&#257;l&#257; gahapatimah&#257;s&#257;l&#257; tath&#257;gate abhippasann&#257;, te tath&#257;gatassa sarīrap&#363;ra&#7747; karisantī"ti.</p>

					<p class="f4">2. "M&#257; heva&#7747; &#257;nanda avaca m&#257; heva&#7747; &#257;nanda avaca ku&#7693;&#7693;anagaraka&#7747; ujja&#7749;galanagaraka&#7747; s&#257;kh&#257; nagarakanti.</p>

					<p class="f4">Kus&#257;vati r&#257;jadh&#257;ni<br />
					Bh&#363;tapubba&#7747; &#257;nanda r&#257;j&#257; mah&#257;sudassano n&#257;ma ahosi khantiyo muddh&#257;vasitto1 c&#257;turanto vijit&#257;vī janapadatth&#257;cariyappatto. <a id="pg170"><span class="f2 g"><b>[page 170]</b></span></a> ra&#241;&#241;o &#257;nanda mah&#257;sudassanassa aya&#7747; kusin&#257;r&#257; kus&#257;vatī n&#257;ma r&#257;jadh&#257;nī ahosi. S&#257; kho &#257;nanda kus&#257;vatī puratthimena ca pacchimena ca dv&#257;dasayojan&#257;ni ahosi &#257;y&#257;mena, uttarena ca dakkhi&#7751;ena ca sattayojan&#257;ni vitth&#257;rena. Kus&#257;vatī &#257;nanda r&#257;jadh&#257;ni iddh&#257; ceva ahosi vīt&#257; ca bahujan&#257; ca &#257;ki&#7751;&#7751;amanuss&#257; ca subhikkh&#257; ca.</p>

					<p class="f4">1. Muddh&#257;hisītto (ka&#7747;). 2. Iddh&#257; ceva ahosi phīt&#257; ca (sy&#257;)</p>

					<p class="f4">[BJT Page 268]</p>

					<p class="f4">Seyyath&#257;pi &#257;nanda dev&#257;na&#7747; &#257;&#7735;akamand&#257; n&#257;ma r&#257;jadh&#257;ni iddh&#257; ceva phīt&#257; ca bahujan&#257; ca &#257;ki&#7751;&#7751;ayakkh&#257; ca subhikkh&#257; ca, evameva kho &#257;nanda kus&#257;vatī r&#257;jadh&#257;nī iddh&#257; ceva ahosi phīt&#257; ca bahujan&#257; ca &#257;ki&#7751;&#7751;amanuss&#257; ca subhikkh&#257; ca. Kus&#257;vatī &#257;nanda r&#257;jadh&#257;ni dasahi saddehi avicitt&#257; ahosi div&#257; ceva ratti&#7747; ca. Seyyathīda&#7747;, hatthisaddena assaddena rathasaddena bherisaddena mudi&#7749;gasaddena vī&#7751;&#257;saddena gītasaddena sammasaddena t&#257;lasaddena (sa&#7749;khasaddena) asn&#257;tha pivatha kh&#257;dath&#257;ti dasamena saddena.</p>

					<p class="f4">3. Kus&#257;vatī &#257;nanda r&#257;jadh&#257;nī sattahi p&#257;k&#257;rehi parikkhitt&#257; ahosi. Eko p&#257;k&#257;ro sova&#7751;&#7751;amayo, eko r&#363;piyamayo, eko ve&#7735;uriyamayo, eko pha&#7735;ikamayo, eko lohita&#7749;kamayo1 eko mas&#257;ragallamayo, eko sabbaratanamayo. Kus&#257;vatiy&#257; &#257;nanda r&#257;jadh&#257;niy&#257; catunna&#7747; va&#7751;&#7751;&#257;na&#7747; dv&#257;r&#257;ni ahesu&#7747;. Eka&#7747; dv&#257;ra&#7747; sova&#7751;&#7751;amaya&#7747;, eka&#7747; r&#363;piyamaya&#7747;, eka&#7747; ve&#7735;uriya maya&#7747;, eka&#7747; pha&#7735;ikamaya&#7747;. <a id="pg171"><span class="f2 g"><b>[page 171]</b></span></a> ekekasmi&#7747; dv&#257;re satta satta esik&#257; nikh&#257;t&#257; ahesu&#7747;. Tiporisa&#7749;g&#257; tiporisanikh&#257;t&#257; dv&#257;dasaporis&#257; ubbedhena, ek&#257; esik&#257; sova&#7751;&#7751;amay&#257;, ek&#257; r&#363;piyamay&#257;, ek&#257; ve&#7735;uriyamay&#257;, ek&#257; pha&#7735;ikamay&#257;, ek&#257; lohita&#7749;kamay&#257;, ek&#257; mas&#257;ragallamay&#257;, ek&#257; sabbaratanamay&#257;.</p>

					<p class="f4">Kus&#257;vatī &#257;nanda r&#257;jadh&#257;ni sattahi t&#257;lapantihi parikkhitt&#257; ahosi. Ek&#257; t&#257;lapanti sova&#7751;&#7751;amay&#257;, ek&#257; r&#363;piyamay&#257;, ek&#257; ve&#7735;uriyamay&#257; ek&#257; pha&#7735;ikamay&#257;, ek&#257; lohita&#7749;kamay&#257;, ek&#257; mas&#257;ragallamay&#257;, ek&#257; sabbaratanamay&#257;. Sova&#7751;&#7751;amayassa t&#257;lassa sova&#7751;&#7751;amayo khandho ahosi, r&#363;piyamay&#257;ni patt&#257;ni ca phal&#257;ni ca r&#363;piyamayassa t&#257;lassa r&#363;piyamayo khandho ahosi sova&#7751;&#7751;amay&#257;ni patt&#257;ni ca phal&#257;ni ca. Ve&#7735;uriyamayassa t&#257;lassa ve&#7735;uriyamayo khandho ahosi pha&#7735;ikamay&#257;ni patt&#257;ni ca phal&#257;ni ca. Pha&#7735;ikamayassa t&#257;lassa pha&#7735;ikamayo khandho ahosi. Ve&#7735;uriyamay&#257;ni patt&#257;ni ca phal&#257;ni ca. Lohita&#7749;kamayassa t&#257;lassa lohita&#7749;kamayo khandho ahosi mas&#257;ragallamay&#257;ni patt&#257;ni ca phal&#257;ni ca. Mas&#257;ragallamayassa t&#257;lassa mas&#257;ragallamayo khandho ahosi lohita&#7749;kamay&#257;ni patt&#257;ni ca phal&#257;ni ca sabbaratanamayassa t&#257;lassa sabbaratanamayo khandho ahosi sabbaratanamay&#257;ni patt&#257;ni ca phal&#257;ni ca. T&#257;sa&#7747; kho pan&#257;nanda t&#257;lapantīna&#7747; v&#257;terit&#257;na&#7747; saddo ahosi vaggu ca rajanīyo ca kamanīyo ca 2 madanīyo ca. Seyyath&#257;pi &#257;nanda pa&#241;ca&#7749;gikassa turiyassa suvinītassa suppaṭit&#257;&#7735;itassa kusalehi samann&#257;gatassa saddo hoti vaggu ca rajanīyo ca kamanīyo ca madanīyo <a id="pg172"><span class="f2 g"><b>[page 172]</b></span></a> ca. Evameva kho &#257;nanda t&#257;sa&#7747; t&#257;lapantīna&#7747; v&#257;terit&#257;na&#7747; saddo ahosi vaggu ca rajanīyo ca kamanīyo ca madanīyo ca. Ye kho pan&#257;nanda tena samayena kus&#257;vatiy&#257; r&#257;jadh&#257;niy&#257; dhutt&#257; ahesu&#7747; soṇḍ&#257; pip&#257;s&#257;, te t&#257;sa&#7747; t&#257;lapantina&#7747; v&#257;terit&#257;na&#7747; saddena pariv&#257;resu&#7747;.</p>

					<p class="f4">1. Lohita&#7749;kamayo (ka&#7747;). 2. Khamanīyo (machasa&#7747;)</p>

					<p>[BJT Page 270]</p>

					<p class="f4">Cakkaratana&#7747;</p>

					<p class="f4">4. R&#257;j&#257; &#257;nanda mah&#257;sudassano sattahi ratanehi samann&#257;gato ahosi cat&#363;hi ca iddhihi. Katamehi sattahi? Idh&#257;nanda ra&#241;&#241;o mah&#257;sudassanassa tadahuposathe pa&#7751;&#7751;arase sīsa&#7747; nah&#257;tassa uposathikassa uparip&#257;s&#257;davaragatassa dibba&#7747; cakkaratana&#7747; p&#257;turahosi sahass&#257;ra&#7747; sanemika&#7747; san&#257;hika&#7747; sabb&#257;k&#257;raparip&#363;ra&#7747;, disv&#257; ra&#241;&#241;o mah&#257;sudassanassa etadahosi: "suta&#7747; kho paneta&#7747;: yassa ra&#241;&#241;o khattiyassa muddh&#257;bhisittassa tadahuposathe pa&#7751;&#7751;arase sīsa&#7747; nah&#257;tassa uposathikassa uparip&#257;s&#257;davaragatassa dibba&#7747; cakkaratana&#7747; p&#257;tu bhavati sahass&#257;ra&#7747; sanemika&#7747; san&#257;bhika&#7747; sabb&#257;k&#257;raparip&#363;ra&#7747;, so hoti r&#257;j&#257; cakkavattīti. Assa&#7747; nu kho aha&#7747; r&#257;j&#257; cakkavatti"ti.</p>

					<p class="f4">5. Atha kho &#257;nanda r&#257;j&#257; mah&#257;sudassano uṭṭh&#257;y&#257;san&#257;, eka&#7747;sa&#7747; uttar&#257;sa&#7749;ga&#7747; karitv&#257;, v&#257;mena hatthena suva&#7751;&#7751;a bhi&#7749;k&#257;ra&#7747; gahetv&#257; dakkhi&#7751;ena hatthena cakkaratana&#7747; abbhukkiri: pavattatu bhava&#7747; cakkaratana&#7747;, abhivijin&#257;tu bhava&#7747; cakkaratananti. Atha kho ta&#7747; &#257;nanda cakkaratana&#7747; puratthima&#7747; disa&#7747; pavatti'?1 Anvadeva 2 r&#257;j&#257; mah&#257;sudassano saddhi&#7747; catura&#7749;giniy&#257; sen&#257;ya. Yasmi&#7747; kho pan&#257;nanda padese <a id="pg173"><span class="f2 g"><b>[page 173]</b></span></a> cakkaratana&#7747; patiṭṭh&#257;si tattha r&#257;j&#257; mah&#257;sudassano v&#257;sa&#7747; upaga&#241;chi saddhi&#7747; catura&#7749;giniy&#257; sen&#257;ya. Ye kho pan&#257;nanda puratthim&#257;ya dis&#257;ya paṭir&#257;j&#257;no te r&#257;j&#257;na&#7747; mah&#257;sudassana&#7747; upasa&#7749;kamitv&#257; evam&#257;ha&#7747;hu: ehi kho mah&#257;r&#257;ja, sv&#257;gata&#7747;, te mah&#257;r&#257;ja, sakante mah&#257;r&#257;ja, anus&#257;sa mah&#257;r&#257;j&#257;ti. R&#257;j&#257; mah&#257;sudassano evam&#257;ha p&#257;&#7751;o na hantabbo adinna&#7747; n&#257;d&#257;tabba&#7747; k&#257;mesu micch&#257; na caritabb&#257;. Mus&#257; na bh&#257;sitabb&#257;. Majja&#7747; na p&#257;tabba&#7747;. Yath&#257; bhutta&#241;ca bhu&#241;jath&#257;ti. Ye kho pan&#257;nanda puratthim&#257;ya dis&#257;ya paṭir&#257;j&#257;no te ra&#241;&#241;o mah&#257;sudassanassa anuyant&#257; ahesu&#7747;. Atha kho ta&#7747; &#257;nanda cakkaratana&#7747; puratthima&#7747; samudda&#7747; ajjhog&#257;hetv&#257;4 paccuttaritv&#257; dakkhi&#7751;a&#7747; disa&#7747; pavatti, dakkhi&#7751;a&#7747; samudda&#7747; ajjhog&#257;hetv&#257; paccuttaritv&#257; pacchima&#7747; disa&#7747; pavatti, pacchima&#7747; samudda&#7747; ajjhog&#257;hetv&#257; paccuttaritv&#257; uttara&#7747; disa&#7747; pavatti anvadeva r&#257;j&#257; mah&#257;sudassano saddhi&#7747; catura&#7749;giniy&#257; sen&#257;ya yasmi&#7747; kho pan&#257;nanda padese cakkaratana&#7747; patiṭṭh&#257;si, tattha r&#257;j&#257; mah&#257;sudassano v&#257;sa&#7747; upaga&#241;ji saddhi&#7747; catura&#7749;giniy&#257; sen&#257;ya. Ye kho pan&#257;nanda uttar&#257;ya dis&#257;ya paṭir&#257;j&#257;no, te r&#257;j&#257;na&#7747; mah&#257; sudassana&#7747; upasa&#7749;kamitv&#257; evam&#257;ha&#7747;su:ehi kho mah&#257;r&#257;ja, sv&#257;gata&#7747; te mah&#257;r&#257;ja, saka&#7747; te mah&#257;r&#257;ja, anus&#257;sa mah&#257;r&#257;j&#257;ti. R&#257;j&#257; mah&#257;sudassano evam&#257;ha: p&#257;&#7751;o na hantabbo, adinna&#7747; n&#257;d&#257;tabba&#7747;, k&#257;mesu micch&#257; na caritabb&#257;, <a id="pg174"><span class="f2 g"><b>[page 174]</b></span></a> mus&#257; na bh&#257;sitabb&#257;, majja&#7747; na p&#257;tabba&#7747;, yath&#257; bhutta&#241;ca bhu&#241;jath&#257;ti ye kho pan&#257;nanda uttar&#257;ya dis&#257;ya paṭir&#257;j&#257;no te ra&#241;&#241;o mah&#257;sudassanassa anuyant&#257;5 ahesu&#7747;.</p>

					<p class="f4">1. Pavattati (sy&#257; ka&#7747;). 2. Anudeva (sy&#257;). 3. S&#257;&#347;ata&#7747; [PTS]. 4 Ajjhog&#257;hetv&#257; [PTS]. 5. &#256;kayanta (machasa&#7747;)</p>

					<p>[BJT Page 272]</p>

					<p class="f4">6. Atha kho ta&#7747; &#257;nanda cakkaratana&#7747; samuddapariyanta&#7747; paṭhavi&#7747; abhivijinitv&#257; kus&#257;vati&#7747; r&#257;jadh&#257;ni&#7747; pacc&#257;gantv&#257; ra&#241;&#241;o mah&#257;sudassanassa antepuradv&#257;re atthakara&#7751;appamukhe akkh&#257;hata&#7747; ma&#241;&#241;e aṭṭh&#257;si. Ra&#241;&#241;o mah&#257;sudassanassa antepura&#7747; upasobhayam&#257;na&#7747;. Ra&#241;&#241;o &#257;nanda mah&#257;sudassanassa evar&#363;pa&#7747; cakkaratana&#7747; p&#257;turahosi.</p>

					<p class="f4">Hatthiratana&#7747;<br />
					7. Puna ca para&#7747; &#257;nanda ra&#241;&#241;o mah&#257;sudassanassa hatthiratana&#7747; p&#257;turahosi, sabbaseto sattappatiṭṭho iddhim&#257; veh&#257;sa&#7749;gamo uposatho n&#257;ma n&#257;gar&#257;j&#257;. Ta&#7747; disv&#257; ra&#241;&#241;o mah&#257;sudassanassa citta&#7747; pasīdi: bhaddaka&#7747; vata bho hatthiy&#257;na&#7747; sace damatha&#7747; upeyy&#257;ti atha kho ta&#7747; &#257;nanda hatthiratana&#7747; seyyath&#257;pi n&#257;ma bhaddo hatth&#257;j&#257;niyo dīgharatta&#7747; suparidanto, evameva damatha&#7747; upaga&#241;ja. Bh&#363;tapubbaja &#257;nanda r&#257;j&#257; mah&#257;sudassano tameva hatthiratana&#7747; vīma&#7747;sam&#257;no pubba&#7751;hasamaya&#7747; abhir&#363;hitv&#257; samuddapariyanta&#7747; paṭhavi&#7747; anuy&#257;yitv&#257; kus&#257;vati&#7747; r&#257;jadh&#257;ni&#7747; pacc&#257;gantv&#257; p&#257;tar&#257;samak&#257;si. Ra&#241;&#241;o &#257;nanda mah&#257;sudassanassa evar&#363;pa&#7747; hatthiratana&#7747; p&#257;turahosi.<br />
					Assaratana&#7747;<br />
					8. Puna ca para&#7747; &#257;nanda ra&#241;&#241;o mah&#257;sudassanassa assaratana&#7747; p&#257;turahosi, sabbaseto k&#257;&#7735;asīso mu&#241;jakeso iddhim&#257; veh&#257;sa&#7749;gamo val&#257;hako n&#257;m&#257; assar&#257;j&#257;. Ta&#7747; disv&#257; ra&#241;&#241;o mah&#257;sudassanassa citta&#7747; pasīdi: bhaddaka&#7747; vata bho assay&#257;na&#7747; sace damatha&#7747; upeyy&#257;ti. Atha <a id="pg175"><span class="f2 g"><b>[page 175]</b></span></a> kho ta&#7747; &#257;nanda assaratana&#7747; seyyath&#257;pi n&#257;ma bhaddo ass&#257;j&#257;nīyo dīgharatta&#7747; suparidanto evameva damatha&#7747; upaga&#241;chi. Bh&#363;tapubba&#7747; &#257;nanda r&#257;j&#257; mah&#257;sudassano tameva assaratana&#7747; vīma&#7747;sam&#257;no pubba&#7751;hasamaya&#7747; abhiruhitv&#257; samuddapariyanta&#7747; paṭhavi&#7747; anuy&#257;yitv&#257; kus&#257;vati&#7747; r&#257;jadh&#257;ni&#7747; pacc&#257;gantv&#257; p&#257;tar&#257;samak&#257;si. Ra&#241;&#241;o &#257;nanda mah&#257;sudassanassa evar&#363;pa&#7747; assaratana&#7747; p&#257;turahosi.</p>

					<p class="f4">Ma&#7751;iratana&#7747;<br />
					9. Puna ca para&#7747; &#257;nanda ra&#241;&#241;o mah&#257;sudassanassa ma&#7751;iratana&#7747; p&#257;turahosi. So ahosi ma&#7751;i ve&#7735;uriyo subho j&#257;tim&#257; aṭṭha&#7747;so suparikammakato accho vippasanno sabb&#257;k&#257;rasampanno. Tassa kho pan&#257;nanda ma&#7751;iratanassa &#257;bh&#257; samant&#257; yojana&#7747; phuṭ&#257; ahosi. Bh&#363;tapubba&#7747; &#257;nanda r&#257;j&#257; mah&#257;sudassano tameva ma&#7751;iratana&#7747; vīma&#7747;sam&#257;no catura&#7749;gini&#7747; sena&#7747; sannayahitv&#257; ma&#7751;i&#7747; dhajagga&#7747; &#257;ropetv&#257; rattandhak&#257;ratimis&#257;ya&#7747; p&#257;y&#257;si. Ye kho pan&#257;nanda samant&#257; g&#257;m&#257; ahesu&#7747;, te tenobh&#257;sena kammante payojesu&#7747; div&#257;ti ma&#241;&#241;am&#257;n&#257;. Ra&#241;&#241;o &#257;nanda mah&#257;sudassanassa evar&#363;pa&#7747; ma&#7751;iratana&#7747; p&#257;turahosi.</p>

					<p>[BJT Page 274]</p>

					<p class="f4">Itthiratana&#7747;<br />
					10. Puna ca para&#7747; &#257;nanda ra&#241;&#241;o mah&#257;sudassanassa itthiratana&#7747; p&#257;turahosi. Abhir&#363;p&#257; dassanīy&#257; p&#257;s&#257;dik&#257; param&#257;ya va&#7751;&#7751;apokkharat&#257;ya samann&#257;gat&#257;, n&#257;tidīgh&#257; n&#257;tirass&#257;, n&#257;tikis&#257; n&#257;tith&#363;l&#257; n&#257;tik&#257;&#7735;i n&#257;ccod&#257;t&#257; atikkant&#257; m&#257;nusa&#7747; va&#7751;&#7751;a&#7747;1 appatt&#257; dibba&#7747; va&#7751;&#7751;a&#7747;. Tassa kho pan&#257;nanda itthiratanassa evar&#363;po k&#257;yasamphasso hoti, seyyath&#257;pi n&#257;ma t&#363;lapicuno v&#257; kapp&#257;sapicuno v&#257;. Tassa kho pan&#257;nanda itthiratanassa sīte u&#7751;h&#257;ni gatt&#257;ni honti, u&#7751;he sīt&#257;ni. Tassa kho pan&#257;nanda itthiratanassa k&#257;yato candanagandho v&#257;yati. Mukhato uppalagandho. Ta&#7747; kho pan&#257;nanda itthiratana&#7747; ra&#241;&#241;o mah&#257;sudassanassa pubbuṭṭh&#257;yinī ahosi <a id="pg176"><span class="f2 g"><b>[page 176]</b></span></a> pacch&#257;nip&#257;tinī ki&#7747;k&#257;rapaṭis&#257;vinī man&#257;pac&#257;rīni piyav&#257;dinī. Ta&#7747; kho pan&#257;nanda itthiratana&#7747; r&#257;j&#257;na&#7747; mah&#257;sudassana&#7747; manas&#257;pi no atic&#257;rī2. Kuto pana k&#257;yena. Ra&#241;&#241;o &#257;nanda mah&#257;sudassanassa evar&#363;pa&#7747; itthīratana&#7747; p&#257;turahosi.</p>

					<p class="f4">Gahapatiratana&#7747;<br />
					11. Puna ca para&#7747; &#257;nanda ra&#241;&#241;o mah&#257;sudassanassa gahapatiratana&#7747; p&#257;turahosi. Tassa kammavip&#257;kaja&#7747; dibbacakkhu p&#257;turahosi, yena nidhi&#7747; passati sass&#257;mikampi ass&#257;mikampi. So r&#257;j&#257;na&#7747; mah&#257;sudassana&#7747; upasa&#7749;kamitv&#257; evam&#257;ha: appossukko tva&#7747; deva hohi, aha&#7747; te dhanena dhanakara&#7751;īya&#7747; kariss&#257;mīti. Bh&#363;tapubba&#7747; &#257;nanda r&#257;j&#257; mah&#257;sudassano tameva gahapatiratana&#7747; vīma&#7747;sam&#257;no n&#257;va&#7747; abhiruhitv&#257; majjhe ga&#7749;g&#257;ya nadiy&#257; sota&#7747; og&#257;hitv&#257; gahapatiratana&#7747; etadavoca: attho me gahapati: hira&#241;&#241;asuva&#7751;&#7751;en&#257;ti' tena hi mah&#257;r&#257;ja eka&#7747; tīra&#7747; n&#257;va&#7747; upet&#363;ti idheva me gahapati attho hira&#241;&#241;asuva&#7751;&#7751;en&#257;ti. Atha kho ta&#7747; &#257;nanda gahapatiratana&#7747; ubhohi hatthehi udaka&#7747; omasitv&#257; p&#363;ra&#7747; hira&#241;&#241;a va&#7751;&#7751;assa kumbhi&#7747; uddharitv&#257; r&#257;j&#257;na&#7747; mah&#257;sudassana&#7747; etadavoca: alamett&#257;vat&#257; mah&#257;r&#257;ja, katamett&#257;vat&#257; mah&#257;r&#257;ja, p&#363;jitamett&#257;vat&#257; mah&#257;r&#257;j&#257;ti. R&#257;j&#257; mah&#257;sudassano evam&#257;ha: alamett&#257;vat&#257; gahapati, katamett&#257;vat&#257; gahapati p&#363;jitamett&#257;vat&#257; gahapatīti. <a id="pg177"><span class="f2 g"><b>[page 177]</b></span></a> ra&#241;&#241;o &#257;nanda mah&#257;sudassanassa evar&#363;pa&#7747; gahapatiratana&#7747; p&#257;turahosi.</p>

					<p class="f4">1. M&#257;nussiva&#7751;&#7751;a&#7747; - sy&#257;, m&#257;nusiva&#7751;&#7751;a&#7747; (machasa&#7747;). 2. Aticarī - ka&#7747;</p>

					<p>[BJT Page 276]</p>

					<p class="f4">Parin&#257;yakaratana&#7747;</p>

					<p class="f4">12. Puna ca para&#7747; &#257;nanda, ra&#241;&#241;o mah&#257;sudassanassa parin&#257;yakaratana&#7747; p&#257;turahosi paṇḍito viyatto medh&#257;vī paṭibalo r&#257;j&#257;na&#7747; mah&#257;sudassana&#7747; upay&#257;petabba&#7747; upay&#257;petu&#7747; apay&#257;petabba&#7747; apay&#257;petu&#7747;. So r&#257;j&#257;na&#7747; mah&#257;sudassana&#7747; upasa&#7749;kamitv&#257; evam&#257;ha; appossukko tva&#7747; deva hohi, ahamanus&#257;siss&#257;mīti, ra&#241;&#241;o &#257;nanda mah&#257;sudassanassa evar&#363;pa&#7747; parin&#257;yakaratana&#7747; p&#257;turahosi; r&#257;j&#257; &#257;nanda mah&#257;sudassano imehi sattahi ratanehi samann&#257;gato ahosi.</p>

					<p class="f4">Iddhisamann&#257;gamo<br />
					13. Puna ca para&#7747; &#257;nanda r&#257;j&#257; mah&#257;sudassano cat&#363;hi iddhīhi samann&#257;gato ahosi. Katam&#257;hi cat&#363;hi iddhīhi? Idha &#257;nanda r&#257;j&#257; mah&#257;sudassano abhir&#363;po ahosi dassanīyo p&#257;s&#257;diko param&#257;ya va&#7751;&#7751;apokkharat&#257;ya samann&#257;gato ativiya a&#241;&#241;ehi manussehi. R&#257;j&#257; &#257;nanda mah&#257;sudassano im&#257;ya paṭham&#257;ya iddhiy&#257; samann&#257;gato ahosi.<br />
					Puna ca para&#7747; &#257;nanda r&#257;j&#257; mah&#257;sudassano dīgh&#257;yuko ahosi ciraṭṭhitiko ativiya a&#241;&#241;ehi manussehi. R&#257;j&#257; &#257;nanda mah&#257;sudassano im&#257;ya dutiy&#257;ya iddhiy&#257; samann&#257;gato ahosi.</p>

					<p class="f4">Puna ca para&#7747; &#257;nanda r&#257;j&#257; mah&#257;sudassano app&#257;b&#257;dho ahosi app&#257;ta&#7749;ko samavep&#257;kiniy&#257; gaha&#7751;iy&#257; samann&#257;gato n&#257;tisīt&#257;ya n&#257;ccu&#7751;h&#257;ya ativiya a&#241;&#241;ehi manussehi. R&#257;j&#257; &#257;nanda mah&#257;sudassano im&#257;ya tatiy&#257;ya iddhiy&#257; samann&#257;gato ahosi.<br />
					<a id="pg178"><span class="f2 g"><b>[page 178]</b></span></a> puna ca para&#7747; &#257;nanda r&#257;j&#257; mah&#257;sudassano br&#257;hma&#7751;agahapatik&#257;na&#7747; piyo ahosi man&#257;po. Seyyath&#257;pi &#257;nanda pit&#257; putt&#257;na&#7747; piyo hoti. Man&#257;po, evameva kho &#257;nanda r&#257;j&#257; mah&#257;sudassano br&#257;hma&#7751;agahapatik&#257;na&#7747; piyo ahosi man&#257;po ra&#241;&#241;o pi &#257;nanda mah&#257;sudassanassa br&#257;hma&#7751;agahapatik&#257; piy&#257; ahesu&#7747; man&#257;p&#257;. Seyyath&#257;pi &#257;nanda pitu putt&#257; piy&#257; honti man&#257;p&#257; evameva kho &#257;nanda ra&#241;&#241;o mah&#257;sudassanassa br&#257;hma&#7751;agahapatik&#257; piy&#257; ahesu&#7747; man&#257;p&#257;. Seyyath&#257;pi &#257;nanda pitu putt&#257; piy&#257; honti man&#257;p&#257; evameva kho &#257;nanda ra&#241;&#241;o mah&#257;sudassanassa br&#257;hma&#7751;agahapatik&#257; piy&#257; ahesu&#7747; man&#257;p&#257;. Bh&#363;tapubba&#7747; &#257;nanda r&#257;j&#257; mah&#257;sudassano catura&#7749;giniy&#257; sen&#257;ya uyy&#257;nabh&#363;mi&#7747; niyy&#257;si. Atha kho &#257;nanda br&#257;hma&#7751;agahapatik&#257; r&#257;j&#257;na&#7747; mah&#257;sudassana&#7747; upasa&#7749;kamitv&#257; evam&#257;ha&#7747;su 'ataram&#257;no deva y&#257;hi yath&#257; ta&#7747; maya&#7747; ciratara&#7747; passeyy&#257;m&#257;'ti r&#257;j&#257; pi &#257;nanda mah&#257;sudassano s&#257;rathi&#7747; &#257;mantesi ataram&#257;no s&#257;rathi ratha&#7747; pesehi yath&#257;ha&#7747; br&#257;hma&#7751;agahapatikehi ciratara passīyeyyanti. R&#257;j&#257; &#257;nanda mah&#257;sudassano im&#257;ya catutthiy&#257;1 iddhiy&#257; samann&#257;gato ahosi.</p>

					<p class="f4">R&#257;j&#257; &#257;nanda mah&#257;sudassano im&#257;hi cat&#363;hi iddhīhi samann&#257;gato ahosi.</p>

					<p class="f4">1. Catutth&#257;ya (sy&#257;)</p>

					<p>[BJT Page 278]</p>

					<p class="f4">Pokkhara&#7751;īyam&#257;pana&#7747;<br />
					14. Atha kho &#257;nanda ra&#241;&#241;o mah&#257;sudassanassa etadahosi: yann&#363;n&#257;ha&#7747; im&#257;su t&#257;lantarik&#257;su dhanusate dhanusate pokkhara&#7751;iyo m&#257;peyyanti. M&#257;pesi kho &#257;nanda r&#257;j&#257; mah&#257;sudassano t&#257;su t&#257;lantarik&#257;su dhanusate dhanusate pokkhara&#7751;iyo. T&#257; kho pan&#257;nanda pokkhara&#7751;iyo catunna&#7747; va&#7751;&#7751;&#257;na&#7747; iṭṭhak&#257;hi cit&#257; ahesu&#7747;, ek&#257; iṭṭhak&#257; sova&#7751;&#7751;amay&#257;, ek&#257; rupiyamay&#257;, ek&#257; ve&#7735;uriyamay&#257;, ek&#257; pha&#7735;ikamay&#257;' t&#257;su kho pan&#257;nanda pokkhara&#7751;īsu catt&#257;ri catt&#257;ri ca sop&#257;&#7751;&#257;ni ahesu&#7747; catunna&#7747; va&#7751;&#7751;&#257;na&#7747;. Eka&#7747; sop&#257;&#7751;a&#7747; sova&#7751;&#7751;amaya&#7747; eka&#7747; r&#363;piyamaya&#7747; eka&#7747; ve&#7735;uriyamaya&#7747; eka&#7747; pha&#7735;ikamaya&#7747;. Sova&#7751;&#7751;amayassa sop&#257;&#7751;assa sova&#7751;&#7751;amay&#257; <a id="pg179"><span class="f2 g"><b>[page 179]</b></span></a> thamh&#257; ahesu&#7747; r&#363;piyamay&#257; s&#363;ciyo ca u&#7751;hīsa&#241;ca r&#363;piyamayassa sop&#257;&#7751;assa r&#363;piyamay&#257; thamh&#257; ahesu&#7747;, sova&#7751;&#7751;amay&#257; s&#363;ciyo ca u&#7751;hīsa&#241;ca ve&#7735;uriyamayassa sop&#257;&#7751;assa ve&#7735;uriyamay&#257; thambh&#257; ahesu&#7747;, pha&#7735;ikamay&#257; s&#363;ciyo ca u&#7751;hīsa&#241;ca. Pha&#7735;ikamayassa sop&#257;&#7751;assa pha&#7735;ikamay&#257; thambh&#257; ahesu&#7747;, ve&#7735;uriyamay&#257; s&#363;ciyo ca u&#7751;hīsa&#241;ca. T&#257; kho pan&#257;nanda pokkhara&#7751;iyo dvīhi vedik&#257;hi parikkhitt&#257; ahesu&#7747;, ek&#257; vedik&#257; sova&#7751;&#7751;amay&#257; ek&#257; r&#363;piyamay&#257;. Sova&#7751;&#7751;amay&#257;ya vedik&#257;ya sova&#7751;&#7751;amay&#257; thambh&#257; ahesu&#7747; r&#363;piyamay&#257; s&#363;ciyo ca u&#7751;hīsa&#241;ca r&#363;piyamay&#257;ya vedik&#257;ya r&#363;piyamay&#257; thambh&#257; ahesu&#7747; sova&#7751;&#7751;amay&#257; s&#363;ciyo ca u&#7751;hīsa&#241;ca. Atha kho &#257;nanda ra&#241;&#241;o mah&#257;sudassanassa etadahosi "yann&#363;n&#257;ha&#7747; im&#257;su pokkhara&#7751;īsu evar&#363;pa&#7747; m&#257;la&#7747; rop&#257;peyya&#7747;: uppala&#7747; paduma&#7747; kumuda&#7747; puṇḍarīka&#7747; sabbotuka&#7747; sabbajanassa an&#257;vaṭanti. Rop&#257;pesi kho &#257;nanda r&#257;j&#257; mah&#257;sudassano t&#257;su pokkhara&#7751;īsu evar&#363;pa&#7747; m&#257;la&#7747; uppala&#7747; paduma&#7747; kumuda&#7747; puṇḍarīka&#7747; sabbotuka&#7747; sabbajanassa an&#257;vaṭa&#7747;.</p>

					<p class="f4">15. Atha kho &#257;nanda ra&#241;&#241;o mah&#257;sudassanasasa etadahosi: "yann&#363;n&#257;ha&#7747; im&#257;sa&#7747; pokkhara&#7751;īna&#7747; tīre nah&#257;pake purise ṭhapeyya&#7747; ye &#257;gat&#257;gata&#7747; jana&#7747; nah&#257;pessantī"ti. &#7788;hapesi kho &#257;nanda r&#257;j&#257; mah&#257;sudassano t&#257;sa&#7747; pokkhara&#7751;īna&#7747; tīre nah&#257;pake purise ye agat&#257;gata&#7747; jana&#7747; nah&#257;pesu&#7747;.</p>

					<p class="f4">Atha kho &#257;nanda ra&#241;&#241;o mah&#257;sudassanassa etadahosi: yann&#363;n&#257;ha&#7747; im&#257;sa&#7747; pokkhara&#7751;īna&#7747; tīre evar&#363;pa&#7747; d&#257;na&#7747; paṭṭhapeyya&#7747; anna&#7747; annatthikassa 1 p&#257;na&#7747; p&#257;natthikassa vattha&#7747; vatthatthikassa y&#257;na&#7747; y&#257;natthikassa sayana&#7747; sayanatthikassa itthi&#7747; itthatthikassa hira&#241;&#241;a&#7747; hira&#241;&#241;atthikassa suva&#7751;&#7751;a&#7747; suva&#7751;&#7751;atthikass&#257;ti. <a id="pg180"><span class="f2 g"><b>[page 180]</b></span></a> paṭṭhapesi kho &#257;nanda r&#257;j&#257; mah&#257;sudassano t&#257;sa&#7747; pokkhara&#7751;īna&#7747; tīre evar&#363;pa&#7747; d&#257;na&#7747;: anna&#7747; annatthikassa p&#257;na&#7747; p&#257;natthikassa vattha&#7747; vatthatthikassa y&#257;na&#7747; y&#257;natthikassa sayana&#7747; sayanatthikassa itthi&#7747; itthitthikassa hira&#241;&#241;a&#7747; hira&#241;&#241;atthikassa suva&#7751;&#7751;a&#7747; suva&#7751;&#7751;atthikass&#257;ti.</p>

					<p class="f4">1. Ananatthitassa (sy&#257;, k&#257;. [PTS]</p>

					<p class="f4">[BJT Page 280]</p>

					<p class="f4">16. Atha kho &#257;nanda br&#257;hma&#7751;agahapatik&#257; pah&#363;ta&#7747; s&#257;pateyya&#7747; &#257;d&#257;ya r&#257;j&#257;na&#7747; mah&#257;sudasasana&#7747; upasa&#7749;kamitv&#257; evam&#257;ha&#7747;su; ida&#7747; deva pah&#363;ta&#7747; s&#257;pateyya&#7747; deva&#241;&#241;eva uddīssa &#257;hata&#7747;, ta&#7747; dovo paṭiga&#7751;h&#257;t&#363;ti. "Ala&#7747; bho, mamapīda&#7747; pah&#363;ta&#7747; s&#257;pateyya&#7747; dhammikena balin&#257; abhisa&#7749;khata&#7747; ta&#7747; vo hotu, ito ca hīyo harath&#257;"ti. Te ra&#241;&#241;&#257; paṭikkhitt&#257; ekamanta&#7747; apakkamma eva&#7747; samacintesu&#7747;: 'na kho eta&#7747; amh&#257;ka&#7747; patir&#363;pa&#7747;, ya&#7747; maya&#7747; im&#257;ni s&#257;pateyy&#257;ni punadeva sak&#257;ni ghar&#257;ni paṭihareyy&#257;m&#257;ti, yann&#363;na maya&#7747; ra&#241;&#241;o mah&#257;sudassanassa nivesana&#7747; m&#257;peyy&#257;m&#257;"ti. Te r&#257;j&#257;na&#7747; mah&#257;sudassana&#7747; upasa&#7749;kamitv&#257; evam&#257;ha&#7747;su 'nivesanante deva m&#257;pess&#257;m&#257;'ti. Adhiv&#257;sesi kho &#257;nanda r&#257;j&#257; mah&#257;sudassano tu&#7751;hībh&#257;vena. Atha kho &#257;nanda sakko dev&#257;namindo ra&#241;&#241;o mah&#257;sudassanassa cetas&#257; ceto parivitakkama&#241;&#241;&#257;ya vissakamma&#7747;1 devaputta&#7747; &#257;mantesi, ehi tva&#7747; samma vissakamma ra&#241;&#241;o mah&#257;sudassanassa nivesana&#7747; m&#257;pehi dhamma&#7747; n&#257;ma p&#257;s&#257;danti.</p>

					<p class="f4">'Eva&#7747; bhadante'ti kho &#257;nanda vissakamm&#257; <a id="pg181"><span class="f2 g"><b>[page 181]</b></span></a> devaputto sakkassa dev&#257;namindassa paṭissutv&#257;, seyyath&#257;pi n&#257;ma balav&#257; puriso sammi&#241;jita&#7747; v&#257; b&#257;ha&#7747; pas&#257;reyya pas&#257;rita&#7747; v&#257; b&#257;ha&#7747; sami&#241;jeyya, evameva&#7747; devesu t&#257;vati&#7747;sesu antarahito, ra&#241;&#241;o mah&#257;sudassanassa purato p&#257;turahosi. Atha kho &#257;nanda vissakamm&#257; devaputto r&#257;j&#257;na&#7747; mah&#257;sudassana&#7747; etadavoca, nivesanante deva m&#257;pess&#257;mi dhamma&#7747; n&#257;ma p&#257;s&#257;danti. Adhiv&#257;sesi kho &#257;nanda r&#257;j&#257; mah&#257; sudassano tu&#7751;hībh&#257;vena. M&#257;pesi kho &#257;nanda vissakamm&#257; devaputto ra&#241;&#241;o mah&#257;sudassanassa nivesana&#7747; dhamma&#7747; n&#257;ma p&#257;s&#257;da&#7747;.</p>

					<p class="f4">17. Dhammo &#257;nanda p&#257;s&#257;do puratthimena ca pacchimena ca yojana&#7747; &#257;y&#257;mena ahosi, uttarena ca dakkhi&#7751;ena ca addhayojana&#7747; vitth&#257;rena, dhammassa &#257;nanda p&#257;s&#257;dassa tiporisa&#7747; uccattena vatth&#363;cita&#7747; ahosi catunna&#7747; va&#7751;&#7751;&#257;na&#7747; iṭṭhak&#257;bhi, ek&#257; iṭṭhak&#257; sova&#7751;&#7751;amay&#257; ek&#257; r&#363;piyamay&#257; ek&#257; ve&#7735;uriyamay&#257; ek&#257; pha&#7735;ikamay&#257;.</p>

					<p class="f4">Dhammassa &#257;nanda p&#257;s&#257;dassa catur&#257;sīti thambhasahass&#257;ni ahesu&#7747; catunna&#7747; va&#7751;&#7751;&#257;na&#7747;, eko thambho sova&#7751;&#7751;amayo, eko r&#363;piyamayo, eko ve&#7735;uriyamayo, eko pha&#7735;ikamayo. Dhammo &#257;nanda p&#257;s&#257;do catunna&#7747; va&#7751;&#7751;&#257;na&#7747; phalakehi satthato ahosi'</p>

					<p class="f4">1. Catutth&#257;ya - [PTS. 1*] Vīsukamma&#7747; - (k&#257;)</p>

					<p class="f4">[BJT Page 282]</p>

					<p class="f4">Eka&#7747; phalaka&#7747; sova&#7751;&#7751;amaya&#7747;, eka&#7747; r&#363;piyamaya&#7747;, eka&#7747; ve&#7735;uriyamaya&#7747; eka&#7747; pha&#7735;ikamaya&#7747;. Dhammassa &#257;nanda p&#257;s&#257;dassa catuvīsati sop&#257;&#7751;&#257;ni ahesu&#7747; catunna&#7747; va&#7751;&#7751;&#257;na&#7747;, eka&#7747; sop&#257;&#7751;a&#7747; sova&#7751;&#7751;amaya&#7747; eka&#7747; r&#363;piyamaya&#7747;, eka&#7747; ve&#7735;uriyamaya&#7747;, eka&#7747; pha&#7735;ikamaya&#7747;. Sova&#7751;&#7751;amayassa sop&#257;&#7751;assa sova&#7751;&#7751;amay&#257; thambh&#257; ahesu&#7747; r&#363;piyamay&#257; s&#363;ciyo ca u&#7751;hīsa&#241;ca r&#363;piyamayassa sop&#257;&#7751;assa r&#363;piyamay&#257; thambh&#257; ahesu&#7747;, sova&#7751;&#7751;amay&#257; s&#363;ciyo ca u&#7751;hīsa&#241;ca ve&#7735;uriyamayassa sop&#257;&#7751;assa <a id="pg182"><span class="f2 g"><b>[page 182]</b></span></a> ve&#7735;uriyamay&#257; thambh&#257; ahesu&#7747;, pha&#7735;ikamay&#257; s&#363;ciyo ca u&#7751;hīsa&#241;ca. Pha&#7735;ikamayassa sop&#257;&#7751;assa pha&#7735;ikamay&#257; thambh&#257; ahesu&#7747; ve&#7735;uriyamay&#257; s&#363;ciyo ca u&#7751;hīsa&#241;ca.</p>

					<p class="f4">Dhamme &#257;nanda p&#257;s&#257;de catur&#257;sītik&#363;ṭ&#257;g&#257;rasahass&#257;ni ahesu&#7747; catunna&#7747; va&#7751;&#7751;&#257;na&#7747;: eka&#7747; k&#363;ṭ&#257;g&#257;ra&#7747; sova&#7751;&#7751;amaya&#7747;, eka&#7747; r&#363;piyamaya&#7747;, eka&#7747; ve&#7735;uriyamaya&#7747;, eka&#7747; pha&#7735;ikamaya&#7747;, sova&#7751;&#7751;amaye k&#363;ṭ&#257;g&#257;re r&#363;piyamayo palla&#7749;ko pa&#241;&#241;atto ahosi r&#363;piyamaye k&#363;ṭ&#257;g&#257;re sova&#7751;&#7751;amayo palla&#7749;ko pa&#241;&#241;atto ahosi, ve&#7735;uriyamaye k&#363;ṭ&#257;g&#257;re dantamayo palla&#7749;ko pa&#241;&#241;atto ahosi, pha&#7735;ikamaye k&#363;ṭ&#257;g&#257;re mas&#257;ragallamayo palla&#7749;ko pa&#241;&#241;atto ahosi, sova&#7751;&#7751;amayassa k&#363;ṭ&#257;g&#257;rassa dv&#257;re r&#363;piyamayo t&#257;lo ṭhito ahosi tassa r&#363;piyamayo khandho. Sova&#7751;&#7751;amay&#257;ni patt&#257;ni ca phal&#257;ni ca. R&#363;piyamayassa k&#363;ṭ&#257;g&#257;rassa dv&#257;re sova&#7751;&#7751;amayo t&#257;lo ṭhito ahosi, tassa sova&#7751;&#7751;amayo khandho, r&#363;piyamay&#257;ni patt&#257;ni ca phal&#257;ni ca, ve&#7735;uriyamayassa k&#363;ṭ&#257;g&#257;rassa dv&#257;re pha&#7735;ikamayo t&#257;lo ṭhito ahosi, tassa pha&#7735;ikamayo khandho, ve&#7735;uriyamay&#257;ni patt&#257;ni ca, phal&#257;ni ca. Pha&#7735;ikamayassa k&#363;ṭ&#257;g&#257;rassa dv&#257;re ve&#7735;uriyamayo t&#257;lo ṭhito ahosi, tassa ve&#7735;uriyamayo khandho, pha&#7735;ikamay&#257;ni patt&#257;ni ca phal&#257;ni ca.<br />
					18. Atha kho &#257;nanda ra&#241;&#241;o mah&#257;sudassanassa etadahosi: yann&#363;n&#257;ha&#7747; mah&#257;viy&#363;hassa k&#363;ṭ&#257;g&#257;rassa dv&#257;re sabbasova&#7751;&#7751;amaya&#7747; t&#257;lavana&#7747; m&#257;peyya&#7747; yattha div&#257;vih&#257;ra&#7747; nisīdiss&#257;mīti. M&#257;pesi kho &#257;nanda r&#257;j&#257; mah&#257;sudassano mah&#257;viy&#363;hassa k&#363;ṭ&#257;g&#257;rassa dv&#257;re sabbasova&#7751;&#7751;amaya&#7747; t&#257;lavana&#7747; yattha div&#257;vih&#257;ra&#7747; nisīdi. Dhammo &#257;nanda p&#257;s&#257;do dvīhi vedik&#257;hi parikkhitto <a id="pg183"><span class="f2 g"><b>[page 183]</b></span></a> ahosi. Ek&#257; vedik&#257; sova&#7751;&#7751;amay&#257; ek&#257; r&#363;piyamay&#257;. Sova&#7751;&#7751;amay&#257;ya vedik&#257;ya sova&#7751;&#7751;amay&#257; thambh&#257; ahesu&#7747;, r&#363;piyamay&#257; suciyo ca u&#7751;hīsa&#241;ca. R&#363;piyamay&#257;ya vedik&#257;ya r&#363;piyamay&#257; thambh&#257; ahesu&#7747;, sova&#7751;&#7751;amay&#257; s&#363;ciyo ca u&#7751;hīsa&#241;ca.</p>

					<p class="f4">19. Dhammo &#257;nanda p&#257;s&#257;do dvīhi ki&#7747;ki&#7751;ikaj&#257;lehi1 parikkhitto ahosi, eka&#7747; j&#257;la&#7747; sova&#7751;&#7751;amaya&#7747; eka&#7747; r&#363;piyamaya&#7747; sova&#7751;&#7751;amayassa j&#257;lassa r&#363;piyamay&#257; ki&#7747;ki&#7751;iyo ahesu&#7747;, r&#363;piyamayassa j&#257;lassa sova&#7751;&#7751;amay&#257; ki&#7747;ki&#7751;iyo ahesu&#7747;.</p>

					<p class="f4">1. Ki&#7747;ka&#7751;ikaj&#257;lehi (sy&#257;, k&#257;)</p>

					<p class="f4">[BJT Page 284]</p>

					<p class="f4">Tesa&#7747; kho pan&#257;nanda ki&#7747;ki&#7751;ikaj&#257;l&#257;na&#7747; v&#257;terit&#257;na&#7747; saddo ahosi vaggu ca rajanīyoca kamanīyo ca madanīyo ca seyyath&#257;pi &#257;nanda pa&#241;ca&#7749;gikassa turiyassa suvinītassa suppaṭit&#257;&#7735;itassa sukusalehi1 samann&#257;gatassa saddo hoti vaggu ca rajanīyo ca kamanīyo ca madanīyo ca evameva kho &#257;nanda tesa&#7747; ki&#7747;ki&#7751;ikaj&#257;l&#257;na&#7747; v&#257;terit&#257;na&#7747; saddo ahosi vaggu ca rajanīyo ca kamanīyo ca madanīyo ca. Ye kho pan&#257;nanda tena samayena tus&#257;vatiy&#257; r&#257;jadh&#257;niy&#257; dhutt&#257; ahesu&#7747; soṇḍ&#257; pip&#257;s&#257;. Te tesa&#7747; ki&#7747;ki&#7751;ikaj&#257;l&#257;na&#7747; v&#257;terit&#257;na&#7747; saddena pariv&#257;resu&#7747;.</p>

					<p class="f4">Niṭṭhito kho pan&#257;nanda dhammo p&#257;s&#257;do duddikkho ahosi musati cakkhuni. Seyyath&#257;pi &#257;nanda vass&#257;na&#7747; pacchime m&#257;se saradasamaye viddhe vigataval&#257;hake deve &#257;dicco naha&#7747; abbhuggamam&#257;no2 duddikkho3 <a id="pg184"><span class="f2 g"><b>[page 184]</b></span></a> hoti, musati cakkh&#363;ni, evameva kho &#257;nanda dhammo p&#257;s&#257;do duddikkho ahosi musati cakkh&#363;ni.<br />
					20. Atha kho &#257;nanda ra&#241;&#241;o mah&#257;sudassanassa etadahosi; yann&#363;n&#257;ha&#7747; dhammassa p&#257;s&#257;dasasa purato dhamma&#7747; n&#257;ma pokkhara&#7751;i&#7747; m&#257;peyyanti. M&#257;pesi kho &#257;nanda r&#257;j&#257; mah&#257;sudassano dhammassa p&#257;s&#257;dassa purato dhamma&#7747; n&#257;ma pokkhara&#7751;i&#7747;. Dhamm&#257; &#257;nanda pokkhara&#7751;ī puratthimena ca pacchimena ca yojana&#7747; &#257;y&#257;mena ahosi, uttarena ca dakkhi&#7751;ena ca addhayojana&#7747; vitth&#257;rena. Dhamm&#257; &#257;nanda pokkhara&#7751;ī catunna&#7747; va&#7751;&#7751;&#257;na&#7747; iṭṭhak&#257;hi cit&#257; ahosi, ek&#257; iṭṭhak&#257; sova&#7751;&#7751;amay&#257; ek&#257; r&#363;piyamay&#257;, ek&#257; ve&#7735;uriyamay&#257; ek&#257; pha&#7735;ikamay&#257;.</p>

					<p class="f4">Dhamm&#257;ya &#257;nanda pokkhara&#7751;iy&#257; catuvīsatisop&#257;&#7751;&#257;ni ahesu&#7747; catunna&#7747; va&#7751;&#7751;&#257;na&#7747;, eka&#7747; sop&#257;&#7751;a&#7747; sova&#7751;&#7751;amaya&#7747;, eka&#7747; ve&#7735;uriyamaya&#7747;, eka&#7747; pha&#7735;ikamaya&#7747;. Sova&#7751;&#7751;amayassa sop&#257;&#7751;assa sova&#7751;&#7751;anamay&#257; thambh&#257; ahesu&#7747; r&#363;piyamay&#257; s&#363;ciyo ca u&#7751;hīsa&#241;ca, r&#363;piyamayassa sop&#257;&#7751;assa r&#363;piyamay&#257; thambh&#257; ahesu&#7747; sova&#7751;&#7751;amay&#257; s&#363;ciyo ca u&#7751;hīsa&#241;ca, ve&#7735;uriyamayassa sop&#257;&#7751;assa ve&#7735;uriyamay&#257; thambh&#257; ahesu&#7747; pha&#7735;ikamay&#257; s&#363;ciyo ca u&#7751;hīsa&#241;ca, pha&#7735;ikamayassa sop&#257;&#7751;assa pha&#7735;ikamay&#257; thambh&#257; ahesu&#7747; ve&#7735;uriyamay&#257; s&#363;ciyo ca u&#7751;hīsa&#241;ca.</p>

					<p class="f4">Dhamm&#257; &#257;nanda pokkhara&#7751;ī dvīhi vedik&#257;hi parikkhitt&#257; ahosi, ek&#257; vedik&#257; sova&#7751;&#7751;amay&#257; ek&#257; r&#363;piyamay&#257;. Sova&#7751;&#7751;amay&#257;ya vedik&#257;ya sova&#7751;&#7751;amay&#257; thambh&#257; ahesu&#7747; r&#363;piyamay&#257; s&#363;ciyo ca u&#7751;hīsa&#241;ca, r&#363;piyamay&#257;ya vedik&#257;ya r&#363;piyamay&#257; thambh&#257; ahesu&#7747; sova&#7751;&#7751;amay&#257; s&#363;ciyo ca u&#7751;hīsa&#241;ca.</p>

					<p class="f4">1. Kusalehi. (Sīmu. Sy&#257; k&#257;, [PTS]. 2. Abbhussattam&#257;no (machasa&#7747;). 3. Dudikkho. [PTS]</p>

					<p>[BJT Page 286]</p>

					<p class="f4">Dhamm&#257; &#257;nanda pokkhara&#7751;i sattahi t&#257;lapantīhi p&#257;rikkhitt&#257; ahosi, ek&#257; t&#257;lapantī sova&#7751;&#7751;amay&#257;, ek&#257; r&#363;piyamay&#257;, ek&#257; ve&#7735;uriyamay&#257;, ek&#257; e&#7735;ikamay&#257;, ek&#257; lohita&#7749;khamay&#257;, ek&#257; mas&#257;ragallamay&#257;, ek&#257; sabbaratanamay&#257;. Sova&#7751;&#7751;amayassa t&#257;lassa sova&#7751;&#7751;amayo khandho ahosi <a id="pg185"><span class="f2 g"><b>[page 185]</b></span></a> r&#363;piyamay&#257;ni patt&#257;ni ca phal&#257;ni ca. R&#363;piyamayassa t&#257;lassa r&#363;piyamayo khandho ahosi sova&#7751;&#7751;amay&#257;ni patt&#257;ni ca phal&#257;ni ca. Ve&#7735;uriyamayassa t&#257;lassa ve&#7735;uriyamayo khandho ahosi pha&#7735;ikamay&#257;ni patt&#257;ni ca phal&#257;ni ca. Pha&#7735;ikamayassa t&#257;lassa pha&#7735;ikamayo khandho ahosi ve&#7735;urimay&#257;ni patt&#257;ni ca phal&#257;ni ca. Lohita&#7749;kamayassa t&#257;lassa lohitakkhamayo khandho ahosi mas&#257;ragallamay&#257;ni patt&#257;ni ca phal&#257;ni ca. Mas&#257;ragallamayassa t&#257;lassa mas&#257;ragallamayo khandho ahosi lohita&#7749;kamay&#257;ni patt&#257;ni ca phal&#257;ni ca. Sabbaratanamayassa t&#257;lassa sabbaratanamayo khandho ahosi sabbaratanamay&#257;ni patt&#257;ni ca phal&#257;ni ca. T&#257;sa&#7747; kho pana &#257;nanda t&#257;lapantīna&#7747; v&#257;terit&#257;na&#7747; saddo ahosi vaggu ca rajanīyo ca kamanīyo ca madanīyo ca. Seyyath&#257;pi &#257;nanda pa&#241;ca&#7749;gikassa turiyassa suvinītassa suppaṭit&#257;&#7735;itassa kusalehi samann&#257;gatassa saddo hoti vaggu ca rajanīyo ca kamanīyo ca madanīyo ca, evameva kho &#257;nanda t&#257;sa&#7747; t&#257;lapantīna&#7747; v&#257;terit&#257;na&#7747; saddo ahosi vaggu ca rajanīyo ca kamanīyo ca madanīyo ca. Ye kho pan&#257;nanda tena samayena kus&#257;vatiy&#257; r&#257;jadh&#257;niy&#257; dhutt&#257; ahesu&#7747; soṇḍ&#257; pip&#257;s&#257;, te t&#257;sa&#7747; t&#257;lapantīna&#7747; v&#257;terit&#257;na&#7747; saddesu pariv&#257;resu&#7747;.</p>

					<p class="f4">Niṭṭhite kho pan&#257;nanda dhamme ca p&#257;s&#257;de dhamm&#257;ya ca pokkhara&#7751;iy&#257; r&#257;j&#257; mah&#257;sudassano. Ye1 tena samayena sama&#7751;esu v&#257; sama&#7751;asammat&#257; br&#257;hma&#7751;esu v&#257; br&#257;hma&#7751;asammat&#257; te sabbak&#257;mehi santappetv&#257; dhamma&#7747; p&#257;s&#257;da&#7747; abhiruhi.</p>

					<p class="f4">Paṭhamabh&#257;&#7751;av&#257;ro.</p>

					<p class="f4">1. Yo kho pan&#257;nanda. (Sy&#257;, k&#257;. )</p>

					<p class="f4">[BJT Page 288]</p>

					<p class="f4">Jh&#257;nasam&#257;pattipaṭil&#257;bho<br />
					21. Atha kho &#257;nanda ra&#241;&#241;o mah&#257;sudassanassa etadahosi: kissa nu kho me ida&#7747; kammassa phala&#7747;, kissa kammassa vip&#257;ko, yen&#257;ha&#7747; etarahi eva&#7747; mahiddhiko eva&#7747; mah&#257;nubh&#257;vo ti. <a id="pg186"><span class="f2 g"><b>[page 186]</b></span></a> atha kho &#257;nanda ra&#241;&#241;o mah&#257;sudassanassa etadahosi: ti&#7751;&#7751;a&#7747; kho me ida&#7747; kamm&#257;na&#7747; phala&#7747; ti&#7751;&#7751;a&#7747; kamm&#257;na&#7747; vip&#257;ko, yen&#257;ha&#7747; etarahi eva&#7747; mahiddhiko eva&#7747; mah&#257;nubh&#257;vo, seyyathīda&#7747;: d&#257;nassa damassa sa&#7747;yamass&#257; ti. Atha kho &#257;nanda r&#257;j&#257; mah&#257;sudassano yena mah&#257;viy&#363;ha&#7747; k&#363;ṭ&#257;g&#257;ra&#7747; tenupasa&#7749;kami. Upasa&#7749;kamitv&#257; mah&#257;viy&#363;hassa k&#363;ṭ&#257;g&#257;rassa dv&#257;re ṭhito ud&#257;na&#7747; ud&#257;nesi. 'Tiṭṭha k&#257;mavitakka, tiṭṭha by&#257;p&#257;davitakka, tiṭṭha vihi&#7747;s&#257;vitakka, ett&#257;vat&#257; k&#257;mavitakka, ett&#257;vat&#257; by&#257;p&#257;davitakka, ett&#257;vat&#257; vihi&#7747;s&#257;vitakk&#257;' ti.</p>

					<p class="f4">22. Atha kho &#257;nanda r&#257;j&#257; mah&#257;sudassano mah&#257;viy&#363;ha&#7747; k&#363;ṭ&#257;g&#257;ra&#7747; pavisitv&#257; sova&#7751;&#7751;amaye palla&#7749;ke nisinno vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja vih&#257;si. Vitakkavic&#257;r&#257;na&#7747; v&#363;pasam&#257; ajjhatta&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja vih&#257;si. Pītiy&#257; ca vir&#257;g&#257; upekkhako ca vih&#257;si, sato ca sampaj&#257;no sukha&#7747; ca k&#257;yena paṭisa&#7747;vedesi. Yanta&#7747; ariy&#257; &#257;cikkhanti upekkhako satim&#257; sukhavih&#257;rīti ta&#7747; tatiya&#7747; jh&#257;na&#7747; upasampajja vih&#257;si. Sukhassa ca pah&#257;n&#257; dukkhassa ca pah&#257;n&#257; pubbeva somanassa domanass&#257;na&#7747; attha&#7749;gam&#257; adukkhamasukha&#7747; upekkh&#257; satip&#257;risuddhi&#7747; catuttha&#7747; jh&#257;na&#7747; upasampajja vih&#257;si.</p>

					<p class="f4">23. Atha kho &#257;nanda r&#257;j&#257; mah&#257;sudassano mah&#257;viy&#363;h&#257; k&#363;ṭ&#257;g&#257;r&#257; nikkhamitv&#257; sova&#7751;&#7751;amaya&#7747; k&#363;ṭ&#257;g&#257;ra&#7747; pavisitv&#257; r&#363;piyamaye palla&#7749;ke nisinno mett&#257;sahagatena cetas&#257; eka&#7747; disa&#7747; pharitv&#257; vih&#257;si. Tath&#257; dutiya&#7747;, tath&#257; tatiya&#7747;, tath&#257; catuttha&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mett&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjena pharitv&#257; vih&#257;si, karu&#7751;&#257;sahagatena cetas&#257; eka&#7747; disa&#7747; pharitv&#257; vih&#257;si. Tath&#257; dutiya&#7747;, tath&#257; tatiya&#7747;, tath&#257; catuttha&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; karu&#7751;&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjena pharitv&#257; vih&#257;si, mudit&#257;sahagatena cetas&#257; eka&#7747; disa&#7747; pharitv&#257; vih&#257;si. Tath&#257; dutiya&#7747;, tath&#257; tatiya&#7747;, tath&#257; catuttha&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mudit&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjena pharitv&#257; vih&#257;si, <a id="pg187"><span class="f2 g"><b>[page 187]</b></span></a> upekkh&#257;sahagatena cetas&#257; eka&#7747; disa&#7747; pharitv&#257; vih&#257;si. Tath&#257; dutiya&#7747;, tath&#257; tatiya&#7747;, tath&#257; catuttha&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; upekkh&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjena pharitv&#257; vih&#257;si,</p>

					<p class="f4">[BJT Page 290]</p>

					<p class="f4">Nagar&#257;dīni.</p>

					<p class="f4">24. Ra&#241;&#241;o &#257;nanda mah&#257;sudassanassa catur&#257;sītinagarasahass&#257;ni ahesu&#7747; kus&#257;vatīr&#257;jadh&#257;nipamukh&#257;ni, catur&#257;sītip&#257;s&#257;dasahass&#257;ni ahesu&#7747; dhammap&#257;s&#257;dapamukh&#257;ni, catur&#257;sītik&#363;ṭ&#257;g&#257;rasahass&#257;ni ahesu&#7747; mah&#257;viy&#363;hak&#363;ṭ&#257;g&#257;rapamukh&#257;ni.</p>

					<p class="f4">Catur&#257;sītipalla&#7749;kasahass&#257;ni ahesu&#7747; sova&#7751;&#7751;amay&#257;ni r&#363;piyamay&#257;ni dantamay&#257;ni s&#257;ramay&#257;ni go&#7751;akatthit&#257;ni paṭikatthat&#257;ni paṭalikatthat&#257;ni k&#257;dalimigapavarapaccatthara&#7751;&#257;ni sauttaracchad&#257;ni ubhatolohitak&#363;padh&#257;n&#257;ni. Catur&#257;sītin&#257;gasahass&#257;ni ahesu&#7747; sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni uposathan&#257;gar&#257;japamukh&#257;ni, catur&#257;sītiassasahass&#257;ni ahesu&#7747; sova&#7751;&#7751;ala&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni val&#257;hakaassar&#257;japamukh&#257;ni, catur&#257;sītirathasahass&#257;ni ahesu&#7747; sīhacammapariv&#257;r&#257;ni byagghacammapariv&#257;r&#257;ni dīpicammapariv&#257;r&#257;ni paṇḍukambalapariv&#257;r&#257;ni sova&#7751;&#7751;ala&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni vejayantarathapamukh&#257;ni, catur&#257;sītima&#7751;isahass&#257;ni ahesu&#7747; ma&#7751;iratanapamukh&#257;ni, catur&#257;sītiitthisahass&#257;ni ahesu&#7747; subhadd&#257;devīpamukh&#257;ni, <a id="pg188"><span class="f2 g"><b>[page 188]</b></span></a> catur&#257;sītigahapatisahass&#257;ni ahesu&#7747; gahapatiratanapamukh&#257;ni, catur&#257;sītikhattiyasahass&#257;ni ahesu&#7747; anuyant&#257;ni parin&#257;yakaratanapamukh&#257;ni, catur&#257;sītidhenusahass&#257;ni ahesu&#7747; dhuvasandan&#257;ni1 ka&#7747;s&#363;padh&#257;ra&#7751;&#257;ni, catur&#257;sītivatthakoṭisahass&#257;ni ahesu&#7747; khomasukhum&#257;na&#7747; kapp&#257;sikasukhum&#257;na&#7747; koseyyasukhum&#257;na&#7747; kambalasukhum&#257;na&#7747;. Ra&#241;&#241;o &#257;nanda mah&#257;sudassanassa catur&#257;sītith&#257;lip&#257;kasahass&#257;ni s&#257;ya&#7747; p&#257;ta&#7747; bhatt&#257;bhih&#257;ro abhiharīyittha.</p>

					<p class="f4">25. Tena kho pan&#257;nanda samayena ra&#241;&#241;o mah&#257;sudassanassa catur&#257;sītin&#257;gasahass&#257;ni s&#257;ya&#7747; p&#257;ta&#7747; upaṭṭh&#257;na&#7747; gacchanti. Atha kho &#257;nanda ra&#241;&#241;o mah&#257;sudassanassa etadahosi: im&#257;ni kho me catur&#257;sītin&#257;gasahass&#257;ni s&#257;ya&#7747; p&#257;ta&#7747; upaṭṭh&#257;na&#7747; &#257;gacchanti. Yann&#363;na vassasatassa vassasatassa accayena dvecatt&#257;rīsa&#7747; n&#257;gasahass&#257;ni dvecatt&#257;rīsa&#7747; n&#257;gasahass&#257;ni saki&#7747; saki&#7747; upaṭṭh&#257;na&#7747; &#257;gaccheyyunti. Atha kho &#257;nanda r&#257;j&#257; mah&#257;sudassano parin&#257;yakaratana&#7747; &#257;mantesi, ' im&#257;ni kho me samma parin&#257;yakaratana catur&#257;sītin&#257;gasahass&#257;ni s&#257;ya&#7747; p&#257;ta&#7747; upaṭṭh&#257;na&#7747; &#257;gacchanti. Tena hi samma parin&#257;yakaratana vassasatassa vassasatassa accayena dvecatt&#257;rīsa&#7747; n&#257;gasahass&#257;ni <a id="pg189"><span class="f2 g"><b>[page 189]</b></span></a> dvecatt&#257;rīsa&#7747; n&#257;gasahass&#257;ni saki&#7747; saki&#7747; upaṭṭh&#257;na&#7747; &#257;gacchantu ti. ' Eva&#7747; dev&#257;, ti kho &#257;nanda parin&#257;yakaratana&#7747; ra&#241;&#241;o mah&#257;sudassanassa paccassosi. Atha kho &#257;nanda ra&#241;&#241;o mah&#257;sudassanassa aparena samayena vassasatassa vassasatassa accayena dvecatt&#257;rīsa&#7747; n&#257;gasahass&#257;ni dvecatt&#257;rīsa&#7747; n&#257;gasahass&#257;ni saki&#7747; saki&#7747; upaṭṭhana&#7747; &#257;gama&#7747;su.</p>

					<p class="f4"> - - - - - - - - - - - - -<br />
					1. Duhasandan&#257;ni - machasa&#7747; , d&#363;kulasandan&#257;ni [PTS]</p>

					<p class="f4">[BJT Page 292]</p>

					<p class="f4">Subhadd&#257;y&#363;pasa&#7749;kamana&#7747;</p>

					<p class="f4">26. Atha kho &#257;nanda subhadd&#257;ya deviy&#257; bahunna&#7747; vass&#257;na&#7747; bahunna&#7747; vassasahass&#257;na&#7747; accayena etadahosi: ciradiṭṭhiko kho me r&#257;j&#257; mah&#257;sudassano. Yann&#363;n&#257;ha&#7747; r&#257;j&#257;na&#7747; mah&#257;sudassana&#7747; dassan&#257;ya upasa&#7749;kameyyanti. Atha kho &#257;nanda subhadd&#257; devī itth&#257;g&#257;ra&#7747; &#257;mantesi, " etha tumhe sīs&#257;ni nah&#257;yatha, pīt&#257;ni vatth&#257;ni p&#257;rupatha, ciradiṭṭho no r&#257;j&#257; mah&#257;sudassano. R&#257;j&#257;na&#7747; mah&#257;sudassana&#7747; dassan&#257;ya upasa&#7749;kamiss&#257;m&#257;' ti. Eva&#7747; ayye' ti kho &#257;nanda itth&#257;g&#257;ra&#7747; subhadd&#257;ya deviy&#257; paṭissutv&#257; sīs&#257;ni nah&#257;yitv&#257; pīt&#257;ni vatth&#257;ni p&#257;rupitv&#257; yena subhadd&#257; devī tenupasa&#7749;kami. Atha kho &#257;nanda subhadd&#257; devī parin&#257;yakaratana&#7747; &#257;mantesi: " kappehi samma parin&#257;yakaratana catura&#7749;gini&#7747; sena&#7747;, ciradiṭṭho no r&#257;j&#257; mah&#257;sudassano, r&#257;j&#257;na&#7747; mah&#257;sudassana&#7747; dassan&#257;ya upasa&#7749;kamituk&#257;m&#257;" ti. ' Eva&#7747; devī 'ti kho &#257;nanda parin&#257;yakaratana&#7747; subhadd&#257;ya deviy&#257; paṭissutv&#257; catura&#7749;gini&#7747; sena&#7747; kapp&#257;petv&#257;, subhadd&#257;ya deviy&#257; paṭivadesi. ' Kappit&#257; kho devī catura&#7749;ginī sen&#257;, yassa'd&#257;ni k&#257;la&#7747; ma&#241;&#241;asī' ti. <a id="pg190"><span class="f2 g"><b>[page 190]</b></span></a> atha kho &#257;nanda subhadd&#257; devī catura&#7749;giniy&#257; sen&#257;ya saddhi&#7747; itth&#257;g&#257;rena yena dhammo p&#257;s&#257;do tenupasa&#7749;kami, upasa&#7749;kamitv&#257; dhamma&#7747; p&#257;s&#257;da&#7747; abhiruhitv&#257; yena mah&#257;viy&#363;ha&#7747; k&#363;ṭ&#257;g&#257;ra&#7747; tenupasa&#7749;kami, upasa&#7749;kamitv&#257; mah&#257;viy&#363;hassa k&#363;ṭ&#257;g&#257;rassa dv&#257;rab&#257;ha&#7747; &#257;lambitv&#257; aṭṭh&#257;si.</p>

					<p class="f4">Atha kho &#257;nanda r&#257;j&#257; mah&#257;sudassano sadda&#7747; sutv&#257; kinnu kho mahato viya janak&#257;yassa saddoti, mah&#257;viy&#363;hak&#363;ṭ&#257;g&#257;r&#257; nikkhamanno addasa subhadda&#7747; devi&#7747; dv&#257;rab&#257;ha&#7747; &#257;lambitv&#257; ṭhita&#7747;, disv&#257;na subhadda&#7747; devi&#7747; etadavoca: ' ettheva devī tiṭṭha m&#257; pavisī' ti. Atha kho &#257;nanda r&#257;j&#257; mah&#257;sudassano a&#241;&#241;atara&#7747; purisa&#7747; &#257;mantesi: ' ehi tva&#7747; ambho purisa, mah&#257;viy&#363;h&#257; k&#363;ṭ&#257;g&#257;r&#257; sova&#7751;&#7751;amaya&#7747; palla&#7749;ka&#7747; nīharitv&#257; sabbasova&#7751;&#7751;amaye t&#257;lavane pa&#241;&#241;apehī' ti. ' Eva&#7747; dev&#257; ' ti kho &#257;nanda so puriso ra&#241;&#241;o mah&#257;sudassanassa paṭissutv&#257; mah&#257;viy&#363;h&#257; k&#363;ṭ&#257;g&#257;r&#257; sova&#7751;&#7751;amaya&#7747; palla&#7749;ka&#7747; nīharitv&#257; sabbasova&#7751;&#7751;amaye t&#257;lavane pa&#241;&#241;apesi. Atha kho &#257;nanda r&#257;j&#257; mah&#257;sudassano dakkhi&#7751;ena passena sīhaseyya&#7747; kappesi p&#257;de p&#257;da&#7747; acc&#257;dh&#257;ya sato sampaj&#257;no.</p>

					<p class="f4">Atha kho &#257;nanda subhadd&#257;ya deviy&#257; etadahosi: vippasann&#257;ni kho ra&#241;&#241;o mah&#257;sudassanassa indriy&#257;ni parisuddho chaviva&#7751;&#7751;o pariyod&#257;to, m&#257; heva kho r&#257;j&#257; mah&#257;sudassano k&#257;lamak&#257;sīti. R&#257;j&#257;na&#7747; mah&#257;sudassana&#7747; etadavoca: im&#257;ni kho te deva catur&#257;sītinagarasahass&#257;ni kus&#257;vatir&#257;jadh&#257;nipamukh&#257;ni. Ettha deva chanda&#7747; janehi jīvite apekkha&#7747; karohi. <a id="pg191"><span class="f2 g"><b>[page 191]</b></span></a> im&#257;ni te deva catur&#257;sītip&#257;s&#257;dasahass&#257;ni dhammap&#257;s&#257;dapamukh&#257;ni, ettha chanda&#7747; janehi -</p>

					<p class="f4">[BJT Page 294]</p>

					<p class="f4">Jīvite apekkha&#7747; karohi, im&#257;ni te deva catur&#257;sītik&#363;ṭ&#257;g&#257;rasahass&#257;ni mah&#257;viy&#363;hak&#363;ṭ&#257;g&#257;rapamukh&#257;ni, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītipalla&#7749;kasahass&#257;ni sova&#7751;&#7751;amay&#257;ni r&#363;piyamay&#257;ni dantamay&#257;ni s&#257;ramay&#257;ni go&#7751;akatthat&#257;ni paṭikatthat&#257;ni paṭalikatthat&#257;ni k&#257;dalimigapavarapaccatthara&#7751;&#257;ni sauttaracchad&#257;ni ubhatolohitak&#363;padh&#257;n&#257;ni. Ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītin&#257;gasahass&#257;ni sova&#7751;&#7751;ala&#7749;k&#257;r&#257;&#7751;i sova&#7751;&#7751;adhaj&#257;ni hemaj&#257;lapaṭicchann&#257;ni uposathan&#257;gar&#257;jappamukh&#257;ni, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītiassasahass&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni val&#257;hakaassar&#257;japamukh&#257;ni, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītirathasahass&#257;ni sīhacammapariv&#257;r&#257;ni byagghacammapariv&#257;r&#257;ni dīpicammapariv&#257;r&#257;ni paṇḍukambalapariv&#257;r&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni vejayantarathappamukh&#257;ni,1 ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītima&#7751;isahass&#257;ni ma&#7751;iratanappamukh&#257;ni, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītiitthisahass&#257;ni itthiratanappamukh&#257;ni, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītigahapatisahass&#257;ni gahapatiratanappamukh&#257;ni, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītikhattiyasahass&#257;ni anuyant&#257;ni parin&#257;yakaratanappamukh&#257;ni, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītidhenusahass&#257;ni <a id="pg192"><span class="f2 g"><b>[page 192]</b></span></a> dhuvasandan&#257;ni ka&#7747;supadh&#257;ra&#7751;&#257;ni, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītivatthakoṭisahass&#257;ni khomasukhum&#257;na&#7747; kapp&#257;sikasukhum&#257;na&#7747; koseyyasukhum&#257;na&#7747; kambalasukhum&#257;na&#7747;, ettha deva chanda&#7747; janehi jīvite apekkha&#7747; karohi, im&#257;ni te deva catur&#257;sītith&#257;lip&#257;kasahass&#257;ni s&#257;ya&#7747; p&#257;ta&#7747; bhatt&#257;bhih&#257;ro abhiharīyati, ettha deva chanda&#7747; janehi jīvite apekkha&#7747; karohī' ti.</p>

					<p class="f4"> - - - - - - - - - - - - - - - -<br />
					1. Vejayantarathapamukh&#257;ni ( bahusu ) a&#241;&#241;esu īdisesu ṭh&#257;nesu pak&#257;rassa damitata&#7747; dissate.</p>

					<p class="f4">[BJT Page 296]</p>

					<p class="f4">27. Eva&#7747; vutte &#257;nanda r&#257;j&#257; mah&#257;sudassano subhadda&#7747; devi&#7747; etadavoca: dīgharatta&#7747; kho ma&#7747; tva&#7747; devi iṭṭhehi kantehi piyehi man&#257;pehi samud&#257;carittha, atha ca pana ma&#7747; tva&#7747; pacchime k&#257;le aniṭṭhehi akantehi appiyehi aman&#257;pehi samud&#257;carasī " ti.' Katha&#241;carahi ta&#7747; deva samud&#257;car&#257;mī' ti. ' Eva&#7747; kho ma&#7747; tva&#7747; devī samud&#257;cara: sabbeheva deva piyehi man&#257;pehi n&#257;n&#257;bh&#257;vo vin&#257;bh&#257;vo a&#241;&#241;ath&#257;bh&#257;vo. M&#257; kho tva&#7747; deva s&#257;pekkho k&#257;lamak&#257;si. Dukkh&#257; s&#257;pekkhassa k&#257;lakiriy&#257; garahit&#257; ca s&#257;pekkhassa k&#257;lakiriy&#257;. Im&#257;ni te deva catur&#257;sītinagarasahass&#257;ni kus&#257;vatir&#257;jadh&#257;nippamukh&#257;ni. Ettha deva chanda&#7747; pajaha, jīvite apekkha&#7747; m&#257;k&#257;si. Im&#257;ni te deva catur&#257;sītip&#257;s&#257;dasahass&#257;ni dhammap&#257;s&#257;dappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, <a id="pg193"><span class="f2 g"><b>[page 193]</b></span></a> im&#257;ni te deva catur&#257;sītik&#363;ṭ&#257;g&#257;rasahass&#257;ni mah&#257;viy&#363;hak&#363;ṭ&#257;g&#257;rappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītipalla&#7749;kasahass&#257;ni sova&#7751;&#7751;amay&#257;ni r&#363;piyamay&#257;ni dantamay&#257;ni s&#257;ramay&#257;ni go&#7751;akatthat&#257;ni paṭikatthat&#257;ni paṭalikatthat&#257;ni k&#257;dalimigapavarapaccatthara&#7751;&#257;ni sauttaracchad&#257;ni ubhatolohitak&#363;padh&#257;n&#257;ni. Ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītin&#257;gasahass&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni uposathan&#257;gar&#257;jappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītiassasahass&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni val&#257;hakaassar&#257;jappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītirathasahass&#257;ni sīhacammapariv&#257;r&#257;ni byagghacammapariv&#257;r&#257;ni dīpicammapariv&#257;r&#257;ni paṇḍukambalapariv&#257;r&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni vejayantarathappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītima&#7751;isahass&#257;ni ma&#7751;iratanappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītiitthisahass&#257;ni itthiratanappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītigahapatisahass&#257;ni gahapatiratanappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītikhattiyasahass&#257;ni anuyant&#257;ni parin&#257;yakaratanappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītidhenusahass&#257;ni dhuvasandan&#257;ni ka&#7747;s&#363;padh&#257;ra&#7751;&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, <a id="pg194"><span class="f2 g"><b>[page 194]</b></span></a> im&#257;ni te deva catur&#257;sītivatthakoṭisahass&#257;ni khomasukhum&#257;na&#7747; kapp&#257;sikasukhum&#257;na&#7747; koseyyasukhum&#257;na&#7747; kambalasukhum&#257;na&#7747;, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītith&#257;lip&#257;kasahass&#257;ni s&#257;ya&#7747; p&#257;ta&#7747; bhatt&#257;bhih&#257;ro abhiharīyati, ettha deva chanda&#7747; pajaha, jīvite apekkha&#7747; m&#257;k&#257;sī' ti.</p>

					<p class="f4">[BJT Page 298]</p>

					<p class="f4">28. Eva&#7747; vutte &#257;nanda subhadd&#257; devī parodi ass&#363;ni pavattesi. Atha kho &#257;nanda subhadd&#257; devī ass&#363;ni pamajjitv&#257;1 r&#257;j&#257;na&#7747; mah&#257;sudassana&#7747; etadavoca:</p>

					<p class="f4">Sabbeheva deva piyehi man&#257;pehi n&#257;n&#257;bh&#257;vo vin&#257;bh&#257;vo a&#241;&#241;ath&#257;bh&#257;vo. M&#257; kho tva&#7747; deva s&#257;pekkho k&#257;lamak&#257;si. Dukkh&#257; s&#257;pekkhassa k&#257;lakiriy&#257; garahit&#257; ca s&#257;pekkhassa k&#257;lakiriy&#257;. Im&#257;ni te deva catur&#257;sītinagarasahass&#257;ni kus&#257;vatir&#257;jadh&#257;nippamukh&#257;ni. Ettha deva chanda&#7747; pajaha, jīvite apekkha&#7747; m&#257;k&#257;si. Im&#257;ni te deva catur&#257;sītip&#257;s&#257;dasahass&#257;ni dhammap&#257;s&#257;dappamukh&#257;ni, ettha chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītik&#363;ṭ&#257;g&#257;rasahass&#257;ni mah&#257;viy&#363;hak&#363;ṭ&#257;g&#257;rappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītipalla&#7749;kasahass&#257;ni sova&#7751;&#7751;amay&#257;ni r&#363;piyamay&#257;ni dantamay&#257;ni s&#257;ramay&#257;ni go&#7751;akatthat&#257;ni paṭikatthat&#257;ni paṭalikatthat&#257;ni k&#257;dalimigapavarapaccatthara&#7751;&#257;ni sauttaracchad&#257;ni ubhatolohitak&#363;padh&#257;n&#257;ni. Ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītin&#257;gasahass&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni uposathan&#257;gar&#257;jappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītiassasahass&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni <a id="pg195"><span class="f2 g"><b>[page 195]</b></span></a> val&#257;hakaassar&#257;jappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītirathasahass&#257;ni sīhacammapariv&#257;r&#257;ni byagghacammapariv&#257;r&#257;ni dīpicammapariv&#257;r&#257;ni paṇḍukambalapariv&#257;r&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni vejayantarathapamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītima&#7751;isahass&#257;ni ma&#7751;iratanappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītiitthisahass&#257;ni itthiratanappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītigahapatisahass&#257;ni gahapatiratanappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītikhattiyasahass&#257;ni anuyant&#257;ni parin&#257;yakaratanappamukh&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītidhenusahass&#257;ni dhuvasandan&#257;ni ka&#7747;supadh&#257;ra&#7751;&#257;ni, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītivatthakoṭisahass&#257;ni khomasukhum&#257;na&#7747; kapp&#257;sikasukhum&#257;na&#7747; koseyyasukhum&#257;na&#7747; kambalasukhum&#257;na&#7747;, ettha deva chanda&#7747; pajaha, jīvite apekkha&#7747; m&#257;k&#257;si, im&#257;ni te deva catur&#257;sītith&#257;lip&#257;kasahass&#257;ni s&#257;ya&#7747; p&#257;ta&#7747; bhatt&#257;bhih&#257;ro abhiharīyati, ettha deva chanda&#7747; pajaha, jīvite apekkha&#7747; m&#257;k&#257;sī' ti.</p>

					<p class="f4"> - - - - - - - - - - - - - - - - - -<br />
					1. Pu&#241;jitv&#257; - machasa&#7747;</p>

					<p class="f4">[BJT Page 300]</p>

					<p class="f4">Brahmalok&#363;pagamana&#7747;</p>

					<p class="f4">29. Atha kho &#257;nanda r&#257;j&#257; mah&#257;sudassano na cirasseva k&#257;lamak&#257;si. Seyyath&#257;pi &#257;nanda gahapatissa v&#257; gahapatiputtassa v&#257; manu&#241;&#241;a&#7747; bhojana&#7747; bhutt&#257;vissa bhattasammado hoti, evameva kho &#257;nanda ra&#241;&#241;o <a id="pg196"><span class="f2 g"><b>[page 196]</b></span></a> mah&#257;sudassanassa m&#257;ra&#7751;antik&#257; vedan&#257; ahosi. K&#257;lakato c&#257;nanda r&#257;j&#257; mah&#257;sudassano sugati&#7747; brahmaloka&#7747; upapajji. R&#257;j&#257; &#257;nanda mah&#257;sudassano catur&#257;sītivassasahass&#257;ni kum&#257;rakī&#7735;ita&#7747;1 kī&#7735;i. Catur&#257;sītivassasahass&#257;ni oparajja&#7747; k&#257;resi. Catur&#257;sītivassasahass&#257;ni gihībh&#363;to2 dhamme p&#257;s&#257;de brahmacariya&#7747; cari.3 So catt&#257;ro brahmavih&#257;re bh&#257;vetv&#257; k&#257;yassa bhed&#257; parammara&#7751;&#257; brahmalok&#363;pagato ahosi.</p>

					<p class="f4">30. Siy&#257; kho pan&#257;nanda evamassa a&#241;&#241;o n&#363;na tena samayena r&#257;j&#257;<br />
					Mah&#257;sudassano ahosī ti. Na kho paneta&#7747; &#257;nanda eva&#7747; daṭṭhabba&#7747;. Aha&#7747; tena samayena r&#257;j&#257; mah&#257;sudassano ahosi. Mama t&#257;ni catur&#257;sītinagarasahass&#257;ni kus&#257;vatīnagarapamukh&#257;ni, mama t&#257;ni catur&#257;sītip&#257;s&#257;dasahass&#257;ni dhammap&#257;s&#257;dappamukh&#257;ni, mama t&#257;ni catur&#257;sītik&#363;ṭ&#257;g&#257;rasahass&#257;ni mah&#257;viy&#363;hak&#363;ṭ&#257;g&#257;rappamukh&#257;ni, mama t&#257;ni catur&#257;sītipalla&#7749;kasahass&#257;ni sova&#7751;&#7751;amay&#257;ni r&#363;piyamay&#257;ni dantamay&#257;ni s&#257;ramay&#257;ni go&#7751;akatthat&#257;ni paṭikatthat&#257;ni paṭalikatthat&#257;ni k&#257;dalimigapavarapaccatthara&#7751;&#257;ni sauttaracchad&#257;ni ubhatolohitak&#363;padh&#257;n&#257;ni, mama t&#257;ni catur&#257;sītin&#257;gasahass&#257;ni sova&#7751;&#7751;&#257;la&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni uposathan&#257;gar&#257;jappamukh&#257;ni, mama t&#257;ni catur&#257;sītiassasahass&#257;ni sova&#7751;&#7751;ala&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni val&#257;hakaassar&#257;jappamukh&#257;ni, mama t&#257;ni catur&#257;sītirathasahass&#257;ni <a id="pg197"><span class="f2 g"><b>[page 197]</b></span></a> sīhacammapariv&#257;r&#257;ni byaggacammapariv&#257;r&#257;ni dīpicammapariv&#257;r&#257;ni paṇḍukambalapariv&#257;r&#257;ni sova&#7751;&#7751;ala&#7749;k&#257;r&#257;ni sova&#7751;&#7751;adhaj&#257;ni hemaj&#257;lapaṭicchann&#257;ni vejayantarathappamukh&#257;ni, mama t&#257;ni catur&#257;sītima&#7751;isahass&#257;ni ma&#7751;iratanappamukh&#257;ni, mama t&#257;ni catur&#257;sītiitthisahass&#257;ni subhadd&#257;devīpamukh&#257;ni, mama t&#257;ni catur&#257;sītigahapatisahass&#257;ni gahapatiratanapamukh&#257;ni, mama t&#257;ni catur&#257;sītikhattiyasahass&#257;ni anuyant&#257;ni parin&#257;yakaratanapamukh&#257;ni, mama t&#257;ni catur&#257;sītidhenusahass&#257;ni dhuvasandan&#257;ni ka&#7747;s&#363;padh&#257;ra&#7751;&#257;ni, mama t&#257;ni catur&#257;sītivatthakoṭisahass&#257;ni khomasukhum&#257;na&#7747; kapp&#257;sikasukhum&#257;na&#7747; koseyyasukhum&#257;na&#7747; kambalasukhum&#257;na&#7747;, mama t&#257;ni catur&#257;sītith&#257;lip&#257;kasahass&#257;ni s&#257;ya&#7747; p&#257;ta&#7747; bhatt&#257;bhih&#257;ro abhiharīyittha.</p>

					<p class="f4"> - - - - - - - - - - - - - - - - - - -<br />
					1. Kum&#257;rakī&#7735;a&#7747; - machasa&#7747;, 2. Gihibh&#363;to - machasa&#7747;, 3. Brahmacariyamacari - ka&#7747;</p>

					<p class="f4">[BJT Page 302]</p>

					<p class="f4">31. Tesa&#7747; kho pan&#257;nanda catur&#257;sītinagarasahass&#257;na&#7747; eka&#241;&#241;eva ta&#7747; nagara&#7747; hoti ya&#7747; tena samayena ajjh&#257;vas&#257;mi yadida&#7747; kus&#257;vatī r&#257;jadh&#257;ni.</p>

					<p class="f4">Tesa&#7747; kho pan&#257;nanda catur&#257;sītip&#257;s&#257;dasahass&#257;na&#7747; ekoyeva so p&#257;s&#257;do hoti yantena samayena ajjh&#257;vas&#257;mi yadida&#7747; dhammo p&#257;s&#257;do.</p>

					<p class="f4">Tesa&#7747; kho pan&#257;nanda catur&#257;sītik&#363;ṭ&#257;g&#257;rasahass&#257;na&#7747; eka&#241;&#241;eva ta&#7747; k&#363;ṭ&#257;g&#257;ra&#7747; hoti yantena samayena ajjh&#257;vas&#257;mi yadida&#7747; mah&#257;viy&#363;ha&#7747; k&#363;ṭ&#257;g&#257;ra&#7747;.</p>

					<p class="f4">Tesa&#7747; kho pan&#257;nanda catur&#257;sītipalla&#7749;kasahass&#257;na&#7747; eko yeva so palla&#7749;ko hoti yantena samayena paribhu&#241;j&#257;mi yadida&#7747; sova&#7751;&#7751;amayo v&#257; r&#363;piyamayo v&#257; dantamayo v&#257; s&#257;ramayo v&#257;.</p>

					<p class="f4">Tesa&#7747; kho pan&#257;nanda catur&#257;sītin&#257;gasahass&#257;na&#7747; eko yeva so n&#257;go hoti yantena samayena abhir&#363;h&#257;mi yadida&#7747; uposatho n&#257;gar&#257;j&#257;.<br />
					<a id="pg198"><span class="f2 g"><b>[page 198]</b></span></a></p>

					<p class="f4">Tesa&#7747; kho pan&#257;nanda catur&#257;sītiassasahass&#257;na&#7747; eko yeva so asso hoti yantena samayena abhir&#363;h&#257;mi yadida&#7747; val&#257;hako assar&#257;j&#257;.</p>

					<p class="f4">Tesa&#7747; kho pan&#257;nanda catur&#257;sītirathasahass&#257;na&#7747; eko yeva so ratho hoti yantena samayena abhir&#363;h&#257;mi yadida&#7747; vejayantaratho.<br />
					Tesa&#7747; kho pan&#257;nanda catur&#257;sītiitthisahass&#257;na&#7747; ek&#257; yeva s&#257; itthi hoti y&#257; tena samayena paccupaṭṭh&#257;ti khattiyinī1 v&#257; vessinī2 v&#257;.</p>

					<p class="f4">Tesa&#7747; kho pan&#257;nanda catur&#257;sītikoṭivatthasahass&#257;na&#7747; eka&#7747; yeva ta&#7747; dussayuga&#7747; hoti yantena samayena paridah&#257;mi khomasukhuma&#7747; v&#257; kapp&#257;sikasukhuma&#7747; v&#257; koseyyasukhuma&#7747; v&#257; kambalasukhuma&#7747; v&#257;.</p>

					<p class="f4">Tesa&#7747; kho pan&#257;nanda catur&#257;sītith&#257;lip&#257;kasahass&#257;na&#7747; eko yeva so th&#257;lip&#257;ko hoti yato n&#257;likodanaparama&#7747; bhu&#241;j&#257;mi tadupiya&#241;ca s&#363;peyya&#7747;.</p>

					<p class="f4"> - - - - - - - - - - - -<br />
					1. Khattiy&#257;nī - machasa&#7747;, khattiy&#257;yinī - sy&#257;, 2. Vessayinī - sy&#257;.</p>

					<p class="f4">[BJT Page 304]</p>

					<p class="f4">32. Pass&#257;nanda sabbe te sa&#7749;kh&#257;r&#257; atīt&#257; niruddh&#257; vipari&#7751;at&#257;. Eva&#7747; anicc&#257; kho &#257;nanda sa&#7749;kh&#257;r&#257;. Eva&#7747; addhuv&#257; kho &#257;nanda sa&#7749;kh&#257;r&#257;. Eva&#7747; anass&#257;sik&#257; kho &#257;nanda sa&#7749;kh&#257;r&#257;, y&#257;va&#241;cida&#7747; &#257;nanda alameva sabbasa&#7749;kh&#257;resu nibbinditu&#7747;, ala&#7747; virajjitu&#7747;, ala&#7747; vimuccitu&#7747;. Chakkhattu&#7747; kho pan&#257;ha&#7747; &#257;nanda abhij&#257;n&#257;mi imasmi&#7747; padese sarīra&#7747; nikkhipit&#257;, ta&#241;ca kho r&#257;j&#257;' va sam&#257;no cakkavattī dhammiko dhammar&#257;j&#257; c&#257;turanto vijit&#257;vī janapadatth&#257;variyappatto sattaratanasamann&#257;gato. Aya&#7747; sattamo sarīranikkhepo. Na kho pan&#257;ha&#7747; &#257;nanda ta&#7747; padesa&#7747; samanupass&#257;mi sadevake loke <a id="pg199"><span class="f2 g"><b>[page 199]</b></span></a> sam&#257;rake sabuhmake sassama&#7751;abr&#257;hma&#7751;iy&#257; paj&#257;ya sadevamanuss&#257;ya yattha tath&#257;gato aṭṭhama&#7747; sarīra&#7747; nikkhipeyy&#257;ti.</p>

					<p class="f4">Idamavoca bhagav&#257;. Ida&#7747; vatv&#257; sugato ath&#257;para&#7747; etadavoca satth&#257;.</p>

					<p class="f4">Anicc&#257; vata sa&#7749;kh&#257;r&#257; upp&#257;davayadhammino<br />
					Uppajjitv&#257; nirujjhanti tesa&#7747; v&#363;pasamo sukho ti.</p>

					<p class="f4">Mah&#257;sudassanasutta&#7747; niṭṭhita&#7747; catuttha&#7747;</p>

					<p class="f4"> - - - - - - - - - - - - - - - - - - -</p>

					<p class="f4">[BJT Page: 306  ]<br />
					<a id="pg200"><span class="f2 g"><b>[page 200]</b></span></a></p>

					<p class="f4">Janavasabhasutta&#7747;</p>

					<p class="f4">1. Eva&#7747; me suta&#7747; eka&#7747; samaya&#7747; bhagav&#257; n&#257;tike1 viharati gi&#241;jak&#257;vasathe. Tena kho pana samayena bhagav&#257; parito parito janapadesu pariv&#257;rake abbhatīte<br />
					K&#257;lakate upapattīsu by&#257;karoti, k&#257;sikosalesu vajjimallesu cetiva&#7747;sesu2 kurupa&#241;c&#257;lesu macchas&#363;rasenesu asu amutra upapanno asu amutra upapanno ti. Paropa&#241;&#241;&#257;sa&#7747; n&#257;tikiy&#257; paric&#257;rak&#257; abbhatīt&#257; k&#257;lakat&#257; pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tik&#257; tattha parinibb&#257;yino an&#257;vattidhamm&#257; tasm&#257; lok&#257;. S&#257;dhik&#257; navuti n&#257;tikiy&#257; paric&#257;rak&#257; abbhatīt&#257; k&#257;lakat&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; r&#257;gadosamoh&#257;na&#7747; tanutt&#257; sakad&#257;g&#257;mino sakideva3 ima&#7747; loka&#7747; &#257;gantv&#257; dukkhassanta&#7747; karissanti. S&#257;tirek&#257;ni pa&#241;casat&#257;ni n&#257;tikiy&#257; paric&#257;rak&#257; abbhatīt&#257; k&#257;lakat&#257;, ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; sot&#257;pann&#257; avinip&#257;tadhamm&#257; niyat&#257; sambodhipar&#257;ya&#7751;&#257; ti.<br />
					<a id="pg201"><span class="f2 g"><b>[page 201]</b></span></a></p>

					<p class="f4">2. Assosu&#7747; kho n&#257;tikiy&#257; paric&#257;rak&#257;: bhagav&#257; kira parito parito janapadesu paric&#257;rake abbhatīte k&#257;lakate upapattīsu by&#257;karoti, k&#257;sikosalesu vajjimallesu cetiva&#7747;sesu kurupa&#241;c&#257;lesu macchas&#363;rasenesu asu amutra upapanno asu amutra upapanno ti. Paropa&#241;&#241;&#257;sa&#7747; n&#257;tikiy&#257; paric&#257;rak&#257; abbhatīt&#257; k&#257;lakat&#257; pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tik&#257; tattha parinibb&#257;yino an&#257;vattidhamm&#257; tasm&#257; lok&#257;. S&#257;dhik&#257; navuti n&#257;tikiy&#257; paric&#257;rak&#257; abbhatīt&#257; k&#257;lakat&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; r&#257;gadosamoh&#257;na&#7747; tanutt&#257; sakad&#257;g&#257;mino sakideva ima&#7747; loka&#7747; &#257;gantv&#257; dukkhassanta&#7747; karissanti. S&#257;tirek&#257;ni pa&#241;casat&#257;ni n&#257;tikiy&#257; paric&#257;rak&#257; abbhatīt&#257; t&#257;, ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; sot&#257;pann&#257; avinip&#257;tadhamm&#257; niyat&#257; sambodhipar&#257;ya&#7751;&#257;" ti. Tena ca n&#257;tikiy&#257; paric&#257;rak&#257; attaman&#257; ahesu&#7747; pamudit&#257; pītisomanassaj&#257;t&#257; bhagavato pa&#241;haveyy&#257;kara&#7751;a&#7747;4 sutv&#257;.</p>

					<p class="f4"> - - - - - - - - - - -<br />
					1. N&#257;dike - sīmu, sy&#257; [PTS , 2.] Cetiyava&#7747;sesu - machasa&#7747;,<br />
					3. Saki&#7747;deva - (k&#257;) , 4. Pa&#241;h&#257;veyy&#257;kara&#7751;a&#7747; ( sy&#257; k&#257;)</p>

					<p class="f4">[BJT Page 308]</p>

					<p class="f4">3. Assosi kho &#257;yasm&#257; &#257;nando: bhagav&#257; kira bhagav&#257; kira parito parito janapadesu paric&#257;rake abbhatīte k&#257;lakate upapattīsu by&#257;karoti, k&#257;sikosalesu vajjimallesu cetiva&#7747;sesu kurupa&#241;c&#257;lesu macchas&#363;rasenesu asu amutra upapanno asu amutra upapanno ti. Paropa&#241;&#241;&#257;sa&#7747; n&#257;tikiy&#257; paric&#257;rak&#257; abbhatīt&#257; k&#257;lakat&#257; pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tik&#257; tattha parinibb&#257;yino an&#257;vattidhamm&#257; tasm&#257; lok&#257;. S&#257;dhik&#257; navuti n&#257;tikiy&#257; paric&#257;rak&#257; abbhatīt&#257; k&#257;lakat&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; r&#257;gadosamoh&#257;na&#7747; tanutt&#257; sakad&#257;g&#257;mino sakideva ima&#7747; loka&#7747; &#257;gantv&#257; dukkhassanta&#7747; karissanti. S&#257;tirek&#257;ni pa&#241;casat&#257;ni n&#257;tikiy&#257; paric&#257;rak&#257; abbhatīt&#257; k&#257;lakat&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; sot&#257;pann&#257; avinip&#257;tadhamm&#257; niyat&#257; sambodhipar&#257;ya&#7751;&#257;" ti. Tena ca n&#257;tikiy&#257; paric&#257;rak&#257;<br />
					Attaman&#257; ahesu&#7747; pamudit&#257; pītisomanassaj&#257;t&#257; bhagavato pa&#241;haveyy&#257;kara&#7751;a&#7747; sutv&#257; ti.</p>

					<p class="f4">&#256;nanda parikath&#257;</p>

					<p class="f4">4. Atha kho &#257;yasmato &#257;nandassa etadahosi: <a id="pg202"><span class="f2 g"><b>[page 202]</b></span></a> ime kho pan&#257;pi1 ahesu&#7747; m&#257;gadhak&#257; paric&#257;rak&#257; bah&#363; ceva ratta&#241;&#241;&#363; ca abbhatīt&#257; k&#257;lakat&#257;. Su&#241;&#241;&#257; ma&#241;&#241;e a&#7749;gamagadh&#257; a&#7749;gam&#257;gadhakehi2 paric&#257;rakehi abbhatītehi k&#257;lakatehi. Te kho pan&#257;pi ahesu&#7747; buddhe pasann&#257; dhamme pasann&#257; sa&#7749;ghe pasann&#257; sīlesu parip&#363;rak&#257;rino te abbhatīt&#257; k&#257;lakat&#257; bhagavato aby&#257;kat&#257;. Tesampassa3 s&#257;dhu veyy&#257;kara&#7751;a&#7747;. Bahujano pasīdeyya tato gaccheyya sugati&#7747;. Aya&#7747; kho pan&#257;pi ahosi r&#257;j&#257; m&#257;gadho seniyo bimbis&#257;ro dhammiko dhammar&#257;j&#257; hito br&#257;hma&#7751;agahapatik&#257;na&#7747; negam&#257;na&#241;ceva j&#257;napad&#257;na&#241;ca. Apissuda&#7747; manuss&#257; kittayam&#257;nar&#363;p&#257; viharanti ' eva&#7747; no so dhammiko dhammar&#257;j&#257; sukh&#257;petv&#257; k&#257;lakato, eva&#7747; maya&#7747; tassa dhammikassa dhammara&#241;&#241;o vijite ph&#257;su4 viharimh&#257;' ti. So kho pan&#257;pi ahosi buddhe pasanno dhamme pasanno sa&#7749;ghe pasanno sīlesu parip&#363;rak&#257;rī. Apissuda&#7747; manuss&#257; evam&#257;ha&#7747;su, y&#257;va mara&#7751;ak&#257;l&#257;pi r&#257;j&#257; m&#257;gadho seniyo bimbis&#257;ro bhagavanta&#7747; kittayam&#257;nar&#363;po k&#257;lakato' ti.</p>

					<p class="f4"> - - - - - - - - - - -<br />
					1. Panapi - [PTS]<br />
					2. A&#7749;gam&#257;gadhikehi - sy&#257;<br />
					3. Tesampissa - machasa&#7747;<br />
					4. Ph&#257;suka&#7747; - sy&#257;</p>

					<p>[BJT Page 310]</p>

					<p class="f4">So abbhatīto k&#257;lakato bhagavat&#257; aby&#257;kato. Tassa passa s&#257;dhu veyy&#257;kara&#7751;a&#7747;. Bahujano pasīdeyya, tato gaccheyya sugati&#7747;. Bhagavato kho pana sambodhi magadhesu. Yattha kho bhagavato sambodhi magadhesu katha&#7747; tattha bhagav&#257; m&#257;gadhake paric&#257;rake abbhatīte k&#257;lakate upapattīsu na by&#257;kareyya? Bhagav&#257; ceva kho pana m&#257;gadhake paric&#257;rake abbhatīte k&#257;lakate upapattīsu na by&#257;kareyya dīnaman&#257; tenassu m&#257;gadhak&#257; paric&#257;rak&#257;. <a id="pg203"><span class="f2 g"><b>[page 203]</b></span></a> yena kho panassu dīnaman&#257; m&#257;gadhak&#257; paric&#257;rak&#257; katha&#7747; te bhagav&#257; na by&#257;kareyy&#257;ti.</p>

					<p class="f4">5. Idam&#257;yasm&#257; &#257;nando m&#257;gadhake paric&#257;rake &#257;rabbha eko raho anuvicintetv&#257; rattiy&#257; pacc&#363;sasamaya&#7747; paccuṭṭh&#257;ya yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando bhagavant&#257; etadavoca.</p>

					<p class="f4">Sutammeta&#7747; bhante bhagav&#257; kira parito parito janapadesu paric&#257;rake abbhatīte k&#257;lakate upapattīsu by&#257;karoti, k&#257;sikosalesu vajjimallesu cetiva&#7747;sesu kurupa&#241;c&#257;lesu macchas&#363;rasenesu asu amutra upapanno asu amutra upapanno ti. Paropa&#241;&#241;&#257;sa&#7747; n&#257;tikiy&#257; paric&#257;rak&#257; abbhatīt&#257; k&#257;lakat&#257; pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tik&#257; tattha parinibb&#257;yino an&#257;vattidhamm&#257; tasm&#257; lok&#257;. S&#257;dhik&#257; navuti n&#257;tikiy&#257; paric&#257;rak&#257; abbhatīt&#257; k&#257;lakat&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; r&#257;gadosamoh&#257;na&#7747; tanutt&#257; sakad&#257;g&#257;mino sakideva ima&#7747; loka&#7747; &#257;gantv&#257; dukkhassanta&#7747; karissanti. S&#257;tirek&#257;ni pa&#241;casat&#257;ni n&#257;tikiy&#257; paric&#257;rak&#257; abbhatīt&#257; k&#257;lakat&#257;, ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; sot&#257;pann&#257; avinip&#257;tadhamm&#257; niyat&#257; sambodhipar&#257;ya&#7751;&#257;" ti. Tena ca n&#257;tikiy&#257; paric&#257;rak&#257; attaman&#257; ahesu&#7747; pamudit&#257; pītisomanassaj&#257;t&#257; bhagavato pa&#241;haveyy&#257;kara&#7751;a&#7747; sutv&#257;' ti. Ime kho pan&#257;pi bhante ahesu&#7747; m&#257;gadhak&#257; paric&#257;rak&#257; bah&#363; ceva ratta&#241;&#241;&#363; ca abbhatīt&#257; k&#257;lakat&#257; su&#241;&#241;&#257;ma&#241;&#241;e a&#7749;gamagadh&#257; a&#7749;gam&#257;gadhakehi paric&#257;rakehi abbhatītehi k&#257;lakatehi. Te kho pan&#257;pi bhante ahesu&#7747; buddhe pasann&#257; dhamme pasann&#257; sa&#7749;ghe pasann&#257; sīlesu parip&#363;rak&#257;rino. Te abbhatīt&#257; k&#257;lakat&#257; bhagavat&#257; aby&#257;kat&#257;.</p>

					<p>[BJT Page 312]</p>

					<p class="f4">Tesampassa s&#257;dhu veyy&#257;kara&#7751;a&#7747; bahujano pasīdeyya tato gaccheyya sugati&#7747; aya&#7747; kho pan&#257;pi bhante ahosi r&#257;j&#257; m&#257;gadho seniyo bimbis&#257;ro dhammiko dhammar&#257;j&#257; hito buhma&#7751;agahapatik&#257;na&#7747; <a id="pg204"><span class="f2 g"><b>[page 204]</b></span></a> negam&#257;na&#241;ceva j&#257;napad&#257;na&#241;ca. Apissuda&#7747; manuss&#257; kittayam&#257;nar&#363;p&#257; viharanti ' eva&#7747; no so dhammiko dhammar&#257;j&#257; sukh&#257;petv&#257; k&#257;lakato. Eva&#7747; maya&#7747; tassa dhammikassa dhammara&#241;&#241;o vijite ph&#257;su viharimh&#257; 'ti. So kho pan&#257;pi bhante ahosi buddhe pasanno dhamme pasanno sa&#7749;ghe pasanno sīlesu parip&#363;rak&#257;rī. Apissuda&#7747; manuss&#257; evam&#257;ha&#7747;su ' y&#257;va mara&#7751;ak&#257;l&#257;pi r&#257;j&#257; m&#257;gadho seniyo bimbis&#257;ro bhagavanta&#7747; kittayam&#257;nar&#363;po k&#257;lakato 'ti. So abbhatīto k&#257;lakato bhagavat&#257; aby&#257;kato, tassa passa s&#257;dhu veyy&#257;kara&#7751;a&#7747; bahujano pasīdeyya tato gaccheyya sugati&#7747;, bhagavato kho pana bhante sambodhi magadhesu. Yattha kho pana bhante bhagavato sambodhi magadhesu katha&#7747; tattha bhagav&#257; m&#257;gadhake paric&#257;rake abbhatīte k&#257;lakate upapattīsu na by&#257;kareyya. Bhagav&#257; ce kho pana bhante m&#257;gadhake paric&#257;rake abbhatīte k&#257;lakate upapattīsu na by&#257;kareyya, dīnaman&#257;1 tenassu m&#257;gadhak&#257; paric&#257;rak&#257;. Yena kho panassu bhante dīnaman&#257; m&#257;gadhak&#257; paric&#257;rak&#257;, katha&#7747; te bhagav&#257; na by&#257;kareyy&#257; 'ti.</p>

					<p class="f4">Idam&#257;yasm&#257; &#257;nando m&#257;gadhake paric&#257;rake &#257;rabbha bhagavato sammukh&#257; parikatha&#7747; katv&#257; uṭṭh&#257;y&#257;san&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; pakk&#257;mi.</p>

					<p class="f4">6. Atha kho bhagav&#257; acirapakkante &#257;yasmante &#257;nande pubbanhasamaya&#7747; niv&#257;setv&#257; pattacīvaram&#257;d&#257;ya n&#257;tika&#7747; piṇḍ&#257;ya p&#257;visi. N&#257;tike piṇḍ&#257;ya caritv&#257; pacch&#257;bhatta&#7747; piṇḍap&#257;tapaṭikkanto p&#257;de pakkh&#257;letv&#257; gi&#241;jak&#257;vasatha&#7747; pavisitv&#257; m&#257;gadhake paric&#257;rake &#257;rabbha aṭṭhikatv&#257; manasikatv&#257; sabba&#7747; cetaso samann&#257;haritv&#257; pa&#241;&#241;atte &#257;sane nisīdi. " Gati&#7747; tesa&#7747; j&#257;niss&#257;mi abhisampar&#257;ya&#7747; ya&#7747; gatik&#257; te bhavanto ya&#7747; abhisampar&#257;y&#257; " ti.Addas&#257; kho bhagav&#257; m&#257;gadhake paric&#257;rake ya&#7747; gatik&#257; te <a id="pg205"><span class="f2 g"><b>[page 205]</b></span></a> bhavanto ya&#7747; abhisampar&#257;y&#257; ti. Atha kho bhagav&#257; s&#257;yanhasamaya&#7747; paṭisall&#257;n&#257; vuṭṭhito gi&#241;jak&#257;vasath&#257; nikkhamitv&#257; vih&#257;rapacch&#257;y&#257;ya&#7747; pa&#241;&#241;atte &#257;sane nisīdi.</p>

					<p class="f4"> - - - - - - - - - - - - - - - -<br />
					1. Ninnaman&#257; sy&#257;, dīnam&#257;n&#257; [PTS]</p>

					<p class="f4">[BJT Page 314]</p>

					<p class="f4">7. Atha kho &#257;yasm&#257; &#257;nando yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando bhagavanta&#7747; etadavoca. " Upasantapadisso1 bhante bhagav&#257;, bh&#257;tiriva bhagavato mukhava&#7751;&#7751;o vippasannatt&#257; indriy&#257;na&#7747;. Santena n&#363;najja bhante bhagav&#257; vih&#257;rena vih&#257;sī "ti. " Yadeva kho me tva&#7747; &#257;nanda m&#257;gadhake paric&#257;rake &#257;rabbha sammukh&#257; parikatha&#7747; katv&#257; uṭṭh&#257;y&#257;san&#257; pakkanto, tadev&#257;ha&#7747; n&#257;tike piṇḍ&#257;ya caritv&#257; pacch&#257;bhatta&#7747; piṇḍap&#257;tapaṭikkanto p&#257;de pakkh&#257;letv&#257; gi&#241;jak&#257;vasatha&#7747; pavisitv&#257; m&#257;gadhake paric&#257;rake &#257;rabbha aṭṭhikatv&#257;2 manasi katv&#257; sabba&#7747; cetaso samann&#257;haritv&#257; pa&#241;&#241;atte &#257;sane nisīdi&#7747; ' gati&#7747; tesa&#7747; j&#257;niss&#257;mi abhisampar&#257;ya&#7747;, ya&#7747;gatik&#257; te bhavanto ya&#7747; abhisampar&#257;y&#257;" ti. Addasa&#7747; kho aha&#7747; &#257;nanda m&#257;gadhake paric&#257;rake ya&#7747;gatik&#257; te bhavanto ya&#7747; abhisampar&#257;y&#257; ti.</p>

					<p class="f4">Janavasabh&#257;gamana&#7747;</p>

					<p class="f4">8. Atha kho &#257;nanda antarahito yakkho saddamanuss&#257;vesi: " janavasabho aha&#7747; bhagav&#257;, janavasabho aha&#7747; sugat&#257; " ti. " Abhij&#257;n&#257;si no tva&#7747; &#257;nanda ito pubbe evar&#363;pa&#7747; n&#257;madheyya&#7747; suta&#7747; yadida&#7747; janavasabho " ti. " Na kho aha&#7747; bhante abhij&#257;n&#257;mi ito pubbe evar&#363;pa&#7747; n&#257;madheyya&#7747; suta&#7747; yadida&#7747; janavasabho " ti. Api ca me bhante lom&#257;ni haṭṭh&#257;ni janavasabho ti n&#257;madheyya&#7747; sutv&#257;. Tassa mayha&#7747; bhante etadahosi: nahi <a id="pg206"><span class="f2 g"><b>[page 206]</b></span></a> n&#363;na so orako yakkho bhavissati yassida&#7747;3 evar&#363;pa&#7747; n&#257;madheyya&#7747; supa&#241;&#241;atta&#7747; yadida&#7747; janavasabho' ti. " Anantar&#257; kho &#257;nanda sadd&#257; p&#257;tubh&#257;v&#257; u&#7735;&#257;rava&#7751;&#7751;o me yakkho sammukhe p&#257;turahosi. Dutiyampi saddamanuss&#257;vesi: bimbis&#257;ro aha&#7747; bhagav&#257; bimbis&#257;ro aha&#7747; sugat&#257; 'ti. Ida&#7747; sattama&#7747; kho aha&#7747; bhante vessava&#7751;assa mah&#257;r&#257;jassa sahabyata&#7747; upapajj&#257;mi. So tato cuto manussar&#257;j&#257; bhavitu&#7747; pahomi.4</p>

					<p class="f4">Ito satta tato satta sa&#7747;s&#257;r&#257;ni catuddasa<br />
					Niv&#257;samabhij&#257;n&#257;mi yattha me vusita&#7747; pure.</p>

					<p class="f4">Dīgharatta&#7747; kho aha&#7747; bhante avinip&#257;to avinip&#257;ta&#7747; sa&#241;j&#257;n&#257;mi. &#256;s&#257; ca pana me santiṭṭhati sakad&#257;g&#257;mit&#257;y&#257; ti.<br />
					- - - - - - - - - - - - - - - - -<br />
					1. Upasantapatiso - ka&#7747;<br />
					2. Aṭṭhi&#7747;katv&#257; - machasa&#7747;<br />
					3. Yadida&#7747; - machasa&#7747;<br />
					4. Manussar&#257;j&#257; pi homi - [PTS]</p>

					<p class="f4">[BJT Page 316]<br />
					9. " Acchariyamida&#7747; &#257;yasmato janavasabhassa yakkhassa, abbhutamida&#7747; &#257;yasmato janavasabhassa yakkhassa, 'dīgharatta&#7747; kho aha&#7747; bhante avinip&#257;to avinip&#257;ta&#7747; sa&#241;j&#257;n&#257;mīti ca vadesi, &#257;s&#257; ca pana me santiṭṭhati sakad&#257;g&#257;mit&#257;y&#257;ti ca vadesi. Kuto nid&#257;na&#7747; pan&#257;yasm&#257; janavasabho yakkho evar&#363;pa&#7747; u&#7735;&#257;ra&#7747; vises&#257;dhigama&#7747; sa&#241;j&#257;n&#257;tī ?" Ti.</p>

					<p class="f4">" Na a&#241;&#241;attha bhagav&#257; tava s&#257;san&#257;, na a&#241;&#241;attha sugata tava s&#257;san&#257;. Yadagge aha&#7747; bhante bhagavati ekantikato1 abhippasanno, tadagge aha&#7747; bhante <a id="pg207"><span class="f2 g"><b>[page 207]</b></span></a> dīgharatta&#7747; avinip&#257;to avinip&#257;ta&#7747; sa&#241;j&#257;n&#257;mi. &#256;s&#257; ca pana me santiṭṭhati sakad&#257;g&#257;mit&#257;ya. Idh&#257;ha&#7747; bhante vessava&#7751;ena mah&#257;r&#257;jena pesito vir&#363;&#7735;hakassa mah&#257;r&#257;jassa santike kenacidevakara&#7751;īyena. Addasa&#7747; bhagavanta&#7747; antar&#257;magge gi&#241;jak&#257;vasatha&#7747; pavisitv&#257; m&#257;gadhake paric&#257;rake &#257;rabbha aṭṭhikatv&#257; manasi katv&#257; sabba&#7747; cetaso samann&#257;haritv&#257; nisinna&#7747; ' gati&#7747; tesa&#7747; j&#257;niss&#257;mi abhisampar&#257;ya&#7747; ya&#7747;gatik&#257; te bhavanto ya&#7747;abhisampar&#257;y&#257; ti. Anacchariya&#7747; kho paneta&#7747; bhante ya&#7747; vessava&#7751;assa mah&#257;r&#257;jassa tassa&#7747; paris&#257;ya&#7747; bh&#257;sato sammukh&#257; suta&#7747; sammukh&#257; paṭiggahita&#7747; ya&#7747;gatik&#257; te bhavanto ya&#7747;abhisampar&#257;y&#257; ti. Tassa mayha&#7747; bhante etadahosi: bhagavanta&#241;ca dakkh&#257;mi. Ida&#241;ca bhagavato &#257;rocess&#257;mī ti. Ime kho me bhante dve paccay&#257; bhagavanta&#7747; dassan&#257;ya upasa&#7749;kamitu&#7747;.</p>

					<p class="f4">Devasabh&#257;</p>

					<p class="f4">10. Purim&#257;ni bhante divas&#257;ni purimatar&#257;ni tadahuposathe pa&#7751;&#7751;arase vassupan&#257;yik&#257;ya pu&#7751;&#7751;&#257;ya pu&#7751;&#7751;am&#257;ya rattiy&#257; kevalakapp&#257; ca dev&#257; t&#257;vati&#7747;s&#257; sudhamm&#257;ya&#7747; sabh&#257;ya&#7747; sannisinn&#257; honti sannipatit&#257;, mahatī ca dibbaparis&#257;2 samantato sannisinn&#257; honti3 sannipatit&#257;. Catt&#257;ro ca mah&#257;r&#257;j&#257;no c&#257;tuddis&#257; nisinn&#257; honti. Puratthim&#257;ya dis&#257;ya dhataraṭṭho mah&#257;r&#257;j&#257; pacchim&#257;bhimukho4 nisinno hoti deve purakkhatv&#257;. Dakkhi&#7751;&#257;ya dis&#257;ya vir&#363;&#7735;hako mah&#257;r&#257;j&#257; uttar&#257;bhimukho nisinno hoti deve purakkhatv&#257;. Pacchim&#257;ya dis&#257;ya vir&#363;pakkho mah&#257;r&#257;j&#257; puratth&#257;bhimukho5 nisinno hoti deve purakkhatv&#257;. Uttar&#257;ya dis&#257;ya vessava&#7751;o mah&#257;r&#257;j&#257; dakkhi&#7751;&#257;bhimukho nisinno hoti deve <a id="pg208"><span class="f2 g"><b>[page 208]</b></span></a> purakkhatv&#257;. Yad&#257; bhante kevalakapp&#257; ca dev&#257; t&#257;vati&#7747;s&#257; sudhamm&#257;ya&#7747; sabh&#257;ya&#7747; sannisinn&#257; honti sannipatit&#257;,mahatī ca dibbaparis&#257; samantato sannisinn&#257; honti sannipatit&#257;, catt&#257;ro ca mah&#257;r&#257;j&#257;no catuddis&#257; nisinn&#257; honti ida&#7747; tesa&#7747; hoti &#257;sanasmi&#7747;.</p>

					<p class="f4"> - - - - - - - - - - - - - - - -<br />
					1. Ekanatato - sy&#257;,<br />
					2. Dibb&#257; paris&#257; - [PTS,]<br />
					3. Hoti - [PTS,]<br />
					4. Pacch&#257;bhimukho - machasa&#7747;,<br />
					5. Puratth&#257;bhimukho - machasa&#7747;,</p>

					<p class="f4">[BJT Page 318]</p>

					<p class="f4">Atha pacch&#257; amh&#257;ka&#7747; &#257;sana&#7747; hoti. Ye te bhante dev&#257; bhagavati brahmacariya&#7747; caritv&#257; adhun&#363;papann&#257; t&#257;vati&#7747;sak&#257;ya&#7747;, te a&#241;&#241;e deve atirocanti va&#7751;&#7751;ena ceva yasas&#257; ca. Tenassuda&#7747; bhante dev&#257; t&#257;vati&#7747;s&#257; attaman&#257; honti pamudit&#257; pītisomanassaj&#257;t&#257;. " Dibb&#257; vata bho k&#257;y&#257; parip&#363;ranti h&#257;yanti asur&#257; k&#257;y&#257; " ti. Atha kho bhante sakko dev&#257;namindo dev&#257;na&#7747; t&#257;vati&#7747;s&#257;na&#7747; sampas&#257;da&#7747; viditv&#257; im&#257;hi g&#257;th&#257;hi anumodi:</p>

					<p class="f4">Modanti vata bho dev&#257; t&#257;vati&#7747;s&#257; sahindak&#257;1<br />
					Tath&#257;gata&#7747; namassant&#257; dhammassa ca sudhammata&#7747;. [A]</p>

					<p class="f4">Nave deve ca passant&#257; va&#7751;&#7751;avante yasassine2<br />
					Sugatasmi&#7747; brahmacariya&#7747; caritv&#257;na idh&#257;gate.</p>

					<p class="f4">Te a&#241;&#241;e atirocanti va&#7751;&#7751;ena yasas&#257;yun&#257;<br />
					S&#257;vak&#257; bh&#363;ripa&#241;&#241;assa vises&#363;pagat&#257; idha.</p>

					<p class="f4">Ida&#7747; disv&#257;na nandanti t&#257;vati&#7747;s&#257; sahindak&#257;<br />
					Tath&#257;gata&#7747; namassant&#257; dhammassa ca sudhammatanti.<br />
					<a id="pg209"><span class="f2 g"><b>[page 209]</b></span></a></p>

					<p class="f4">11. Tena suda&#7747; bhante dev&#257; t&#257;vati&#7747;s&#257; bhiyyosomatt&#257;ya attaman&#257; honti pamudit&#257; pītisomanassaj&#257;t&#257;. ' Dibb&#257; vata bho k&#257;y&#257; parip&#363;ranti<br />
					H&#257;yanti asur&#257; k&#257;y&#257; ' ti.</p>

					<p class="f4">12.Atha kho bhante yenatthena dev&#257; t&#257;vati&#7747;s&#257; sudhamm&#257;ya&#7747; sabh&#257;ya&#7747; sannisinn&#257; honti sannipatit&#257;, ta&#7747; attha&#7747; cintayitv&#257; ta&#7747; attha&#7747; mantayitv&#257; vuttavacan&#257;pi ta&#7747;3 catt&#257;ro mah&#257;r&#257;j&#257;no tasmi&#7747; atthe honti, paccanusiṭṭhavacan&#257;pi4 ta&#7747; catt&#257;ro mah&#257;r&#257;j&#257;no tasmi&#7747; atthe honti, sakesu &#257;sanesu ṭhit&#257; avipakkant&#257;5.</p>

					<p class="f4">" Te vuttav&#257;ky&#257; r&#257;j&#257;no paṭiggayh&#257;nus&#257;sani&#7747;<br />
					Vippasannaman&#257; sant&#257; aṭṭha&#7747;su samhi &#257;sane" ti.<br />
					- - - - - - - - - - - - - - - - - - - - - - - - -<br />
					1. Saindak&#257; - sīmu.<br />
					2. Yasassino - sy&#257;<br />
					3. Vuttavacan&#257;n&#257;mida&#7747; - ka&#7747;<br />
					4. Paccanusiṭṭhavacan&#257; pi ta&#7747; - machasa&#7747;<br />
					5. Ayipakkant&#257; - ka&#7747;<br />
					[A.] Modanti bho punar dev&#257;&#7717; trayasatri&#7747;&#347;a sa&#347;atrak&#257;&#7747; (sa&#347;akrak&#257;)<br />
					Tath&#257;gata&#7747; namasyant&#257; dharmasya sukhadharmat&#257;m - mah&#257;vastu</p>

					<p class="f4">[BJT Page 320]</p>

					<p class="f4">13. Atha kho bhante uttar&#257;ya dis&#257;ya u&#7735;&#257;ro &#257;loko sa&#241;j&#257;yi, obh&#257;so p&#257;turahosi, atikkammeva dev&#257;na&#7747; dev&#257;nubh&#257;va&#7747;. Atha kho bhante sakko dev&#257;namindo deve t&#257;vati&#7747;se &#257;mantesi. Yath&#257; kho m&#257;ris&#257; nimitatt&#257;ni dissanti u&#7735;&#257;ro &#257;loko sa&#241;j&#257;yati. Obhaso p&#257;tubhavati, brahm&#257; p&#257;tubhavissati, brahmuno heta&#7747; pubbanimitta&#7747; p&#257;tubh&#257;v&#257;ya yadida&#7747; &#257;loko sa&#241;j&#257;yati obh&#257;so p&#257;tubhavatī ti.</p>

					<p class="f4">" Yath&#257; nimitt&#257; dissanti brahm&#257; p&#257;tubhavissati,<br />
					Brahmuno heta&#7747; nimitta&#7747; obh&#257;so vipulo mah&#257; ti.</p>

					<p class="f4">Sana&#7749;kum&#257;rakath&#257;</p>

					<p class="f4">14. Atha kho bhante dev&#257; t&#257;vati&#7747;s&#257; yath&#257;sakesu &#257;sanesu nisīdi&#7747;su. ' Obh&#257;sameta&#7747; &#241;ass&#257;ma ya&#7747; vip&#257;ko bhavissati sacchikatv&#257; 'va na&#7747; gamiss&#257;m&#257; ti. Cattaro pi mah&#257;r&#257;j&#257;no yath&#257;sakesu &#257;sananesu nisīdi&#7747;su " obh&#257;sameta&#7747; &#241;ass&#257;ma ya&#7747; vip&#257;ko bhavissati, <a id="pg210"><span class="f2 g"><b>[page 210]</b></span></a> sacchikatv&#257; va na&#7747; gamiss&#257;m&#257; ti. Ida&#7747; sutv&#257; dev&#257; t&#257;vati&#7747;s&#257; ekaggat&#257; sam&#257;pajji&#7747;su "obh&#257;sameta&#7747; &#241;ass&#257;ma, ya&#7747; vip&#257;ko bhavissati, sacchikatv&#257; va na&#7747; gamiss&#257;m&#257;''ti.<br />
					Yad&#257; bhante brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; p&#257;tubhavati o&#7735;&#257;rika&#7747; attabh&#257;va&#7747; abhinimminitv&#257; p&#257;tubhavati. Yo kho pana bhante brahmuno pakativa&#7751;&#7751;o, anabhisambhavanīyo so dev&#257;na&#7747; t&#257;vati&#7747;s&#257;na&#7747; cakkhupathasmi&#7747;. Yad&#257; bhante brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; p&#257;tubhavati so a&#241;&#241;e deve atirocati va&#7751;&#7751;ena ceva yasas&#257; ca. Seyyath&#257;pi bhante sova&#7751;&#7751;o viggaho m&#257;nusa&#7747; viggaha&#7747; atirocati, evameva kho bhante yad&#257; brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; p&#257;tubhavati, so a&#241;&#241;e deve atirocati va&#7751;&#7751;ena ceva yasas&#257; ca. Yad&#257; bhante brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; p&#257;tubhavati, na tassa&#7747; paris&#257;ya&#7747; koci devo abhiv&#257;deti v&#257; paccuṭṭheti v&#257; &#257;sanena v&#257; nimanteti. Sabbeva tu&#7751;hībh&#363;t&#257; pa&#241;jalik&#257; palla&#7749;kena nisīdanti yassa'd&#257;ni devassa icchissati brahm&#257; sana&#7747;kum&#257;ro tassa devassa palla&#7749;kena nisīdissatī' ti. Yassa kho pana bhante devassa brahm&#257; sana&#7747;kum&#257;ro palla&#7749;kena nisīdati, u&#7735;&#257;ra&#7747; so labhati devo vedapaṭil&#257;bha&#7747;, u&#7735;&#257;ra&#7747; so labhati devo somanassapaṭil&#257;bha&#7747;, seyyath&#257;pi bhante r&#257;j&#257; khattiyo muddh&#257;vasitto adhun&#257;bhisitto rajjena, u&#7735;&#257;ra&#7747; so labhati vedapaṭil&#257;bha&#7747;, u&#7735;&#257;ra&#7747; so labhati somanassapaṭil&#257;bha&#7747;, evameva kho bhante yassa devassa brahm&#257; sana&#7747;kum&#257;ro palla&#7749;ke nisīdati u&#7735;&#257;ra&#7747; so labhati devo vedapaṭil&#257;bha&#7747;, u&#7735;&#257;ra&#7747; so labhati devo somanassapaṭil&#257;bha&#7747;.</p>

					<p class="f4">[BJT Page 322]<br />
					<a id="pg211"><span class="f2 g"><b>[page 211]</b></span></a></p>

					<p class="f4">15. Atha bhante brahm&#257; sana&#7747;kum&#257;ro o&#7735;&#257;rika&#7747; attabh&#257;va&#7747; abhinimminitv&#257; kum&#257;rava&#7751;&#7751;ī hutv&#257; pa&#241;casikho dev&#257;na&#7747; t&#257;vati&#7747;s&#257;na&#7747; p&#257;turahosi. So veh&#257;sa&#7747; abbhuggantv&#257; &#257;k&#257;se anta&#7735;ikkhe palla&#7749;kena nisīdi. Seyyath&#257;pi bhante balav&#257; puriso supaccatthate v&#257; palla&#7749;ke same v&#257; bh&#363;mibh&#257;ge palla&#7749;kena nisīdeyya, evameva kho bhante brahm&#257; sana&#7747;kum&#257;ro veh&#257;sa&#7747; abbhuggantv&#257; &#257;k&#257;se anta&#7735;ikkhe palla&#7749;kena nisīditv&#257; dev&#257;na&#7747; t&#257;vati&#7747;s&#257;na&#7747; sampas&#257;da&#7747; viditv&#257; im&#257;hi g&#257;th&#257;hi anumodi:</p>

					<p class="f4">" Modanti vata bho dev&#257; t&#257;vati&#7747;s&#257; sahindak&#257;<br />
					Tath&#257;gata&#7747; namassant&#257; dhammassa ca sudhammata&#7747;.<br />
					Nave deve ca passant&#257; va&#7751;&#7751;avante yasassine<br />
					Sugatasmi&#7747; buhmacariya&#7747; caritv&#257;na idh&#257;gate.</p>

					<p class="f4">Te a&#241;&#241;e atirocanti va&#7751;&#7751;ena yasas&#257;yun&#257;<br />
					S&#257;vak&#257; bh&#363;ripa&#241;&#241;assa vises&#363;pagat&#257; idha.</p>

					<p class="f4">Ida&#7747; disv&#257;na nandanti t&#257;vati&#7747;s&#257; sahindak&#257;<br />
					Tath&#257;gata&#7747; namassant&#257; dhammassa ca sudhammatanti.</p>

					<p class="f4">16. Idamattha&#7747; bhante brahm&#257; sana&#7747;kum&#257;ro bh&#257;sittha. Idamattha&#7747; bhante brahmuno<br />
					Sana&#7747;kum&#257;rassa bh&#257;sato aṭṭha&#7749;gasamann&#257;gato saro hoti: vissaṭṭho ca vi&#241;&#241;eyyo ca ma&#241;ju ca savanīyo ca bindu ca avis&#257;rī ca gambhīro ca ninn&#257;dī ca. Yath&#257;parisa&#7747; kho pana bhante brahm&#257; sana&#7747;kum&#257;ro sarena vi&#241;&#241;&#257;peti. Na cassa bahiddh&#257; paris&#257;ya ghoso niccharati. Yassa kho pana bhante eva&#7747; aṭṭha&#7749;gasamann&#257;gato saro hoti, so vuccati ' brahmasaro'ti. Atha kho bhante brahm&#257; sana&#7747;kum&#257;ro tetti&#7747;sa attabh&#257;ve abhinimminitv&#257; dev&#257;na&#7747; t&#257;vati&#7747;s&#257;na&#7747; <a id="pg212"><span class="f2 g"><b>[page 212]</b></span></a> paccekapalla&#7749;kesu paccekapalla&#7749;kena nisīditv&#257; deve t&#257;vati&#7747;se &#257;mantesi: " ta&#7747; kimma&#241;&#241;anti bhonto dev&#257; t&#257;vati&#7747;s&#257;. Y&#257;va&#241;ca so bhagav&#257; bahujanahit&#257;ya paṭipanno bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747;. Ye hi keci bho buddha&#7747; sara&#7751;a&#7747; gat&#257; dhamma&#7747; sara&#7751;a&#7747; gat&#257; sa&#7749;gha&#7747; sara&#7751;a gat&#257; sīlesu parip&#363;rak&#257;rino, te k&#257;yassa bhed&#257; parammara&#7751;&#257; appekacce paranimmitavasavattīna&#7747; dev&#257;na&#7747; sahabyata&#7747; upapajjanti. Appekacce nimm&#257;naratīna&#7747; dev&#257;na&#7747; sahabyata&#7747; upapajjanti, appekacce tusit&#257;na&#7747; dev&#257;na&#7747; sahabyata&#7747; upapajjanti, appekacce y&#257;m&#257;na&#7747; dev&#257;na&#7747; sahabyata&#7747; upapajjanti, appekacce t&#257;vati&#7747;s&#257;na&#7747; dev&#257;na&#7747; sahabyata&#7747; upapajjanti, appekacce c&#257;tummah&#257;r&#257;jik&#257;na&#7747; dev&#257;na&#7747; sahabyata&#7747; upapajjanti. Ye sabbanihīna&#7747; k&#257;ya&#7747; parip&#363;renti te gandhabbak&#257;ya&#7747; parip&#363;rentī ti.</p>

					<p class="f4">[BJT Page 324]</p>

					<p class="f4">Idamattha&#7747; bhante brahm&#257; sana&#7747;kum&#257;ro bh&#257;sittha. Idamattha&#7747; bhante brahmuno sana&#7747;kum&#257;rassa bh&#257;sato ghoso yeva. Dev&#257; ma&#241;&#241;anti yv&#257;ya&#7747; mama palla&#7749;ke, sv&#257;ya&#7747; eko'va bh&#257;satī ti.</p>

					<p class="f4">" Ekasmi&#7747; bh&#257;sam&#257;nasmi&#7747; sabbe bh&#257;santi nimmit&#257; [a]<br />
					Ekasmi&#7747; tu&#7751;him&#257;sīne sabbe tu&#7751;hī bhavanti te.</p>

					<p class="f4">Tad&#257; su dev&#257; ma&#241;&#241;anti t&#257;vati&#7747;s&#257; sahindak&#257;<br />
					Yv&#257;ya&#7747; mama palla&#7749;kasmi&#7747; sv&#257;ya&#7747; eko'va bh&#257;satī" ti.</p>

					<p class="f4">17. Atha kho bhante brahm&#257; sana&#7747;kum&#257;ro ekattena att&#257;na&#7747; upasa&#7747;h&#257;si. Ekattena att&#257;na&#7747; upasa&#7747;haritv&#257; <a id="pg213"><span class="f2 g"><b>[page 213]</b></span></a> sakkassa dev&#257;namindassa palla&#7749;ke palla&#7749;kena nisīditv&#257; deve t&#257;vati&#7747;se &#257;mantesi:</p>

					<p class="f4">Iddhip&#257;da bh&#257;van&#257;</p>

					<p class="f4">18. Ta&#7747; kimma&#241;&#241;anti bhonto dev&#257; t&#257;vati&#7747;s&#257; y&#257;vasupa&#241;&#241;att&#257; cime tena bhagavat&#257; j&#257;nat&#257; passat&#257; arahat&#257; samm&#257;sambuddhena catt&#257;ro iddhip&#257;d&#257; pa&#241;&#241;att&#257; iddhipahut&#257;ya iddhivisavit&#257;ya iddhivikubbanat&#257;ya. Katame catt&#257;ro? Idha bho bhikkhu chandasam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti, viriyasam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti, cittasam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti, vīma&#7747;s&#257;sam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti. Ime kho bho tena bhagavat&#257; j&#257;nat&#257; passat&#257; arahat&#257; samm&#257;sambuddhena catt&#257;ro iddhip&#257;d&#257; pa&#241;&#241;att&#257; iddhipahut&#257;ya iddhivisavit&#257;ya iddhivikubbanat&#257;ya. Ye hi keci bho atītamaddh&#257;na&#7747; sama&#7751;&#257; v&#257; br&#257;hma&#7751;&#257; v&#257; anekavihita&#7747; iddhividha&#7747; paccanubhosu&#7747;, sabbe te imesa&#7747; yeva catunna&#7747; iddhip&#257;d&#257;na&#7747; bh&#257;vitatt&#257; bahulīkatatt&#257;, ye pi hi keci bho an&#257;gatamaddh&#257;na&#7747; sama&#7751;&#257; v&#257; br&#257;hma&#7751;&#257; v&#257; anekavihita&#7747; iddhividha&#7747; paccanubhossanti, sabbe te imesa&#7747; yeva catunna&#7747; iddhip&#257;d&#257;na&#7747; bh&#257;vitatt&#257; bahulīkatatt&#257;. Ye pi hi keci bho etarahi sama&#7751;&#257; v&#257; br&#257;hma&#7751;&#257; v&#257; anekavihita&#7747; iddhividha&#7747; paccanubhonti, sabbe te imesa&#7747; yeva catunna&#7747; iddhip&#257;d&#257;na&#7747; bh&#257;vitatt&#257; bahulīkatatt&#257;. Passanti no bhonto dev&#257; t&#257;vati&#7747;s&#257; mama pi ma&#7747; evar&#363;pa&#7747; iddh&#257;nubh&#257;vanati.</p>

					<p class="f4"> - - - - - - - - - - - - - - - - - - - -<br />
					[A.] Ekasya bh&#257;&#7779;am&#257;nasya sarve bh&#257;&#7779;anti nirmit&#257;&#7717;<br />
					Ekasya tu&#7779;&#7751;īmbh&#363;tasya sarve tu&#7779;&#7751;īm bhavanti te. ( Divy&#257;vad&#257;na)</p>

					<p class="f4">[BJT Page 326]</p>

					<p class="f4">Eva&#7747; mah&#257;brahme ' ti.</p>

					<p class="f4">' Ahampi kho bho imesa&#7747; yeva catunna&#7747; <a id="pg214"><span class="f2 g"><b>[page 214]</b></span></a> iddhip&#257;d&#257;na&#7747; bh&#257;vitatt&#257; bahulīkatatt&#257; eva&#7747; mahiddhiko eva&#7747; mah&#257;nubh&#257;vo' ti.</p>

					<p class="f4">Idamattha&#7747; bhante brahm&#257; sana&#7747;kum&#257;ro bh&#257;sittha. Idamattha&#7747; bhante brahm&#257; sana&#7747;kum&#257;ro bh&#257;sitv&#257; deve t&#257;vati&#7747;se &#257;mantesi.</p>

					<p class="f4">Ok&#257;s&#257;dhigam&#257;</p>

					<p class="f4">19. Ta&#7747; kimma&#241;&#241;anti bhonto dev&#257; t&#257;vati&#7747;s&#257; y&#257;va&#241;cida&#7747; tena bhagavat&#257; j&#257;nat&#257; passat&#257; arahat&#257; samm&#257;sambuddhena tayo ok&#257;s&#257;dhigam&#257; anubuddh&#257; sukhassa adhigam&#257;ya. Katame tayo? Idha bho ekacco sa&#7747;saṭṭho viharati k&#257;mehi, sa&#7747;saṭṭho akusalehi dhammehi. So aparena samayena ariyadhamma&#7747; su&#7751;&#257;ti, yoniso manasi karoti, dhamm&#257;nudhamma&#7747; paṭipajjati, so ariyadhammasavana&#7747; &#257;gamma yoniso manasik&#257;ra&#7747; dhamm&#257;nudhammapaṭipatti&#7747; asa&#7747;saṭṭho viharati k&#257;mehi, asa&#7747;saṭṭho akusalehi dhammehi. Tassa asa&#7747;saṭṭhassa k&#257;mehi asa&#7747;saṭṭhassa akusalehi dhammehi uppajjati sukha&#7747;. Sukh&#257; bhiyyo somanassa&#7747;, seyyath&#257;pi bho mud&#257; p&#257;mojja&#7747; j&#257;yetha, evameva kho bho asa&#7747;saṭṭhassa k&#257;mehi assaṭṭhassa akusalehi dhammehi uppajjati sukha&#7747;, sukh&#257; bhiyyo somanassa&#7747;. Aya&#7747; kho bho tena bhagavat&#257; j&#257;nat&#257; passat&#257; arahat&#257; samm&#257;sambuddhena padhamo ok&#257;s&#257;dhigamo anubuddho sukhassa adhigam&#257;ya.</p>

					<p class="f4">Puna ca para&#7747; bho idh'ekaccassa o&#7735;&#257;rik&#257; k&#257;yasa&#7749;kh&#257;r&#257; appaṭippassaddh&#257; honti. O&#7735;&#257;rik&#257; vacīsa&#7749;kh&#257;r&#257; appaṭippassaddh&#257; honti, o&#7735;&#257;rik&#257; cittasa&#7749;kh&#257;r&#257; appaṭippassaddh&#257; honti, so aparena samayena ariyadhamma&#7747; su&#7751;&#257;ti yoniso manasi karoti dhamm&#257;nudhamma&#7747; paṭipajjati. Tassa ariyadhammasavana&#7747; &#257;gamma yoniso manasik&#257;ra&#7747; dhamm&#257;nudhammapaṭipatti&#7747;, o&#7735;&#257;rik&#257; k&#257;yasa&#7749;kh&#257;r&#257; paṭippasasambhanti, o&#7735;&#257;rik&#257; vacīsa&#7749;kh&#257;r&#257; paṭippassambhanti, <a id="pg215"><span class="f2 g"><b>[page 215]</b></span></a> o&#7735;&#257;rik&#257; cittasa&#7749;kh&#257;r&#257; paṭippassambhanti. Tassa o&#7735;&#257;rik&#257;na&#7747; k&#257;yasa&#7749;kh&#257;r&#257;na&#7747; paṭippassaddhiy&#257; o&#7735;&#257;rik&#257;na&#7747; vacīsa&#7749;kh&#257;r&#257;na&#7747; paṭippassaddhiy&#257; o&#7735;&#257;rik&#257;na&#7747; cittasa&#7749;kh&#257;r&#257;na&#7747; paṭippassaddhiy&#257; uppajjati sukha&#7747;. Sukh&#257; bhiyyo somanassa&#7747;. Seyyath&#257;pi bho mud&#257; p&#257;mojja&#7747; j&#257;yetha. Evameva kho o&#7735;&#257;rik&#257;na&#7747; k&#257;yasa&#7749;kh&#257;r&#257;na&#7747; paṭippassaddhiy&#257; o&#7735;&#257;rik&#257;na&#7747; vacīsa&#7749;kh&#257;r&#257;na&#7747; paṭippassaddhiy&#257; o&#7735;&#257;rik&#257;na&#7747; cittasa&#7749;kh&#257;r&#257;na&#7747; paṭippassaddhiy&#257; uppajjati sukha&#7747;. Sukh&#257; bhiyyo somanassa&#7747;. Aya&#7747; kho bho tena bhagavat&#257; j&#257;nat&#257; passat&#257; arahat&#257; samm&#257;sambuddhena dutiyo ok&#257;s&#257;dhigamo anubuddho sukhassa adhigam&#257;ya.</p>

					<p class="f4">[BJT Page 328]</p>

					<p class="f4">Puna ca para&#7747; bho idhekacco ida&#7747; kusalanti yath&#257;bh&#363;ta&#7747; nappaj&#257;n&#257;ti. Ida&#7747; akusalanti yath&#257;bh&#363;ta&#7747; nappaj&#257;n&#257;ti, ida&#7747; s&#257;vajja&#7747; ida&#7747; anavajja&#7747; ida&#7747; sevitabba&#7747; ida&#7747; na sevitabba&#7747; ida&#7747; hīna&#7747; ida&#7747; pa&#7751;īta&#7747; ida&#7747; ka&#7751;hasukkasappaṭibh&#257;ganti yath&#257;bh&#363;ta&#7747; nappaj&#257;n&#257;ti. So aparena samayena ariyadhamma&#7747; su&#7751;&#257;ti yoniso manasi karoti dhamm&#257;nudhamma&#7747; paṭipajjati. So ariyadhammasavana&#7747; &#257;gamma yonisomanasik&#257;ra&#7747; dhamm&#257;nudhammappaṭipatti&#7747; ida&#7747; kusalanti yath&#257;bh&#363;ta&#7747; paj&#257;n&#257;ti, ida&#7747; akusalanti yath&#257;bh&#363;ta&#7747; paj&#257;n&#257;ti, ida&#7747; s&#257;vajja&#7747; ida&#7747; anavajja&#7747; ida&#7747; sevitabba&#7747; ida&#7747; na sevitabba&#7747; ida&#7747; hīna&#7747; ida&#7747; pa&#7751;īta&#7747; ida&#7747; ka&#7751;hasukkasappaṭibh&#257;ganti yath&#257;bh&#363;ta&#7747; paj&#257;n&#257;ti. Tassa eva&#7747; j&#257;nato eva&#7747; passato avijj&#257; pahīyati, vijj&#257; uppajjati. Tassa avijj&#257;vir&#257;g&#257; vijjupp&#257;d&#257; uppajjati sukha&#7747;, sukh&#257; bhiyyo somanassa&#7747;. Seyyath&#257;pi bho mud&#257; p&#257;mojja&#7747;1 j&#257;yetha, evameva kho bho avijj&#257;vir&#257;g&#257; vijjupp&#257;d&#257; uppajjati sukha&#7747;. Sukh&#257; bhiyyo somanassa&#7747;. Aya&#7747; kho bho tena bhagavat&#257; j&#257;nat&#257; passat&#257; arahat&#257; samm&#257;sambuddhena tatiyo ok&#257;s&#257;dhigamo anubuddho sukhassa adhigam&#257;ya.<br />
					<a id="pg216"><span class="f2 g"><b>[page 216]</b></span></a></p>

					<p class="f4">Ime kho bho tena bhagavat&#257; j&#257;nat&#257; passat&#257; arahat&#257; samm&#257;sambuddhena tayo ok&#257;s&#257;dhigam&#257; anubuddh&#257; sukhassa adhigam&#257;y&#257;ti. Idamattha&#7747; bhante brahm&#257; sana&#7747;kum&#257;ro bh&#257;sittha. Idamattha&#7747; bhante buhm&#257; sana&#7747;kum&#257;ro bh&#257;sitv&#257; deve t&#257;vati&#7747;se &#257;mantesi:</p>

					<p class="f4">Satipaṭṭh&#257;n&#257;</p>

					<p class="f4">20. Ta&#7747; kimma&#241;&#241;anti bhonto dev&#257; t&#257;vati&#7747;s&#257; y&#257;va supa&#241;&#241;att&#257;vime tena bhagavat&#257; j&#257;nat&#257; passat&#257; arahat&#257; samm&#257;sambuddhena. Catt&#257;ro satipaṭṭh&#257;n&#257; kusalass&#257;dhigam&#257;ya. Katame catt&#257;ro? Idha bho bhikkhu ajjhatta&#7747; k&#257;ye k&#257;y&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;. Ajjhatta&#7747; k&#257;ye k&#257;y&#257;nupassī viharanto tattha samm&#257;sam&#257;dhiyati samm&#257; vippasīdati. So tattha samm&#257; sam&#257;hito samm&#257;vippasanno bahiddh&#257; parak&#257;ye &#241;&#257;&#7751;adassana&#7747; abhinibbatteti.</p>

					<p class="f4">Ajjhatta&#7747; vedan&#257;su vedan&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;. Ajjhatta&#7747; vedan&#257;su vedan&#257;nupassī viharantotattha samm&#257;sam&#257;dhiyati samm&#257; vippasīdati. So tattha samm&#257; sam&#257;hito</p>

					<p class="f4">Samm&#257;vippasanno bahiddh&#257; paravedan&#257;su &#241;&#257;&#7751;adassana&#7747; abhinibbatteti.</p>

					<p class="f4">Ajjhatta&#7747; citte citt&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;. Ajjhatta&#7747; citte citt&#257;nupassī viharanto tattha samm&#257;sam&#257;dhiyati samm&#257; vippasīdati. So tattha samm&#257; sam&#257;hito samm&#257;vippasanno bahiddh&#257; paracitte &#241;&#257;&#7751;adassana&#7747; abhinibbatteti.</p>

					<p class="f4"> - - - - - - - - - - -<br />
					1. P&#257;mujja&#7747; - ka&#7747;</p>

					<p class="f4">[BJT Page 330]</p>

					<p class="f4">Ajjhatta&#7747; dhammesu dhamm&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;. Ajjhatta&#7747; dhammesu dhamm&#257;nupassī viharanto tattha samm&#257;sam&#257;dhiyati samm&#257; vippasīdati. So tattha samm&#257; sam&#257;hito samm&#257;vippasanno bahiddh&#257; paradhammesu &#241;&#257;&#7751;adassana&#7747; abhinibbatteti. Ime kho bho tena bhagavat&#257; j&#257;nat&#257; passat&#257; arahat&#257; samm&#257;sambuddhena catt&#257;ro satipaṭṭh&#257;n&#257; pa&#241;&#241;att&#257; kusalassa adhigam&#257;y&#257;ti.</p>

					<p class="f4">Idamattha&#7747; bhante brahm&#257; sana&#7747;kum&#257;ro bh&#257;sittha. Idamattha&#7747; bhante brahm&#257; sana&#7747;kum&#257;ro bh&#257;sitv&#257; deve t&#257;vati&#7747;se &#257;mantesi.</p>

					<p class="f4">Sam&#257;dhiparikkh&#257;r&#257;</p>

					<p class="f4">21. Ta&#7747; kimma&#241;&#241;anti bhonto dev&#257; t&#257;vati&#7747;s&#257; y&#257;vasupa&#241;&#241;att&#257;vime tena bhagavat&#257; j&#257;nat&#257; passat&#257; arahat&#257; samm&#257;sambuddhena satta samm&#257;sam&#257;dhiparikkh&#257;r&#257; samm&#257;sam&#257;dhissa bh&#257;van&#257;ya samm&#257;sam&#257;dhissa p&#257;rip&#363;riy&#257;. Katame satta? Samm&#257;diṭṭhi samm&#257;sa&#7747;kappo samm&#257;v&#257;c&#257; samm&#257;kammanto <a id="pg217"><span class="f2 g"><b>[page 217]</b></span></a> samm&#257;&#257;jīvo samm&#257;v&#257;y&#257;mo samm&#257;sati.</p>

					<p class="f4">Y&#257; kho bho imehi sattahi a&#7749;gehi cittassa ekaggat&#257; parikkhat&#257;, aya&#7747; vuccati bho ariyo samm&#257;sam&#257;dhi saupaniso itipi saparikkh&#257;ro itipi. Samm&#257;diṭṭhissa bho samm&#257;sa&#7749;kappo pahoti, samm&#257;sa&#7749;kappassa samm&#257;v&#257;c&#257; pahoti, samm&#257;v&#257;cassa samm&#257;kammanto pahoti, samm&#257;kammantassa samm&#257;&#257;jīvo pahoti, samm&#257;&#257;jīvassa samm&#257;v&#257;y&#257;mo pahoti, samm&#257;v&#257;y&#257;massa samm&#257;sati pahoti, samm&#257;satissa samm&#257;sam&#257;dhi pahoti, samm&#257;sam&#257;dhissa samm&#257;&#241;&#257;&#7751;a&#7747; pahoti, samm&#257;&#241;&#257;&#7751;assa samm&#257;vimutti pahoti. Ya&#7747; hi ta&#7747; bho samm&#257; vadam&#257;no vadeyya, sv&#257;kkh&#257;to bhagavat&#257; dhammo sandiṭṭhiko ak&#257;liko ehipassiko opanayiko1 paccatta&#7747; veditabbo vi&#241;&#241;&#363;hī. Ap&#257;rut&#257; amatassa dv&#257;r&#257;ti,idameta&#7747; samm&#257; vadam&#257;no vadeyya sv&#257;kkh&#257;to hi bho bhagavat&#257; dhammo sandiṭṭhiko ak&#257;liko ehipassiko opanayiko paccatta&#7747; veditabbo vi&#241;&#241;&#363;hi. Ap&#257;rut&#257; amatassa dv&#257;r&#257;ti.<br />
					- - - - - - - - - - - - - - - - -<br />
					1. Opaneyyako - machasa&#7747;,</p>

					<p class="f4">[BJT Page 332]</p>

					<p class="f4">Ye hi keci bho buddhe aveccappas&#257;dena samann&#257;gat&#257;, dhamme aveccappas&#257;dena samann&#257;gat&#257; sa&#7749;ghe aveccappas&#257;dena samann&#257;gat&#257;, ariyakantehi sīlehi samann&#257;gat&#257;. Ye cime opap&#257;tik&#257; dhammavinīt&#257; s&#257;tirek&#257;ni catuvisatisatasahass&#257;ni m&#257;gadhak&#257; paric&#257;rak&#257; abbhatīt&#257; k&#257;lakat&#257; ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; sot&#257;pann&#257; avinip&#257;tadhamm&#257; niyat&#257; sambodhipar&#257;ya&#7751;&#257;. Atthi cevettha sakad&#257;g&#257;mino.</p>

					<p class="f4">Atth&#257;ya&#7747;1 itar&#257; paj&#257; pu&#241;&#241;abh&#257;g&#257;ti me mano,<br />
					Sa&#7749;kh&#257;tu&#7747; no pi sakkomi mus&#257;v&#257;dassa ottapanti. 2</p>

					<p class="f4">22. Idamattha&#7747; bhante brahm&#257; sana&#7747;kum&#257;ro bh&#257;sittha. Idamattha&#7747; bhante brahmuno sana&#7747;kum&#257;rassa bh&#257;sato vessava&#7751;assa mah&#257;r&#257;jassa eva&#7747; cetaso parivitakko udap&#257;di. 'Acchariya&#7747; vata bho. Abbhuta&#7747; vata bho, evar&#363;popi n&#257;ma u&#7735;&#257;ro satth&#257; bhavissati, evar&#363;pa&#7747; u&#7735;&#257;ra&#7747; dhammakkh&#257;na&#7747;, evar&#363;p&#257; u&#7735;&#257;r&#257; vises&#257;dhigam&#257; pa&#241;&#241;&#257;yissantī'ti. Atha bhanne brahm&#257; sana&#7747;kum&#257;ro vessava&#7751;assa mah&#257;r&#257;jassa cetas&#257; ceto paritavitakkama&#241;&#241;&#257;ya vessava&#7751;a&#7747; mah&#257;r&#257;j&#257;na&#7747; etadavoca: "ta&#7747; kimma&#241;&#241;ati bhava&#7747; vessava&#7751;o mah&#257;r&#257;j&#257;. Atītampi addh&#257;na&#7747; evar&#363;po u&#7735;&#257;ro satth&#257; ahosi, evar&#363;pa&#7747; u&#7735;&#257;ra&#7747; dhammakkh&#257;na&#7747;, evar&#363;p&#257; u&#7735;&#257;r&#257; vises&#257;dhigam&#257; pa&#241;&#241;&#257;yi&#7747;su. An&#257;gatampi addh&#257;na&#7747; evar&#363;po u&#7735;&#257;ro satth&#257; bhavissati. Evar&#363;pa&#7747; u&#7735;&#257;ra&#7747; dhammakkh&#257;na&#7747;, evar&#363;p&#257; u&#7735;&#257;r&#257; vises&#257;dhigam&#257; pa&#241;&#241;&#257;yissantī"ti.</p>

					<p class="f4">23. Idamattha&#7747; bhante brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; abh&#257;si. Idamattha&#7747; vessava&#7751;o mah&#257;r&#257;j&#257; brahmuno sana&#7747;kum&#257;rassa dev&#257;na&#7747; t&#257;vati&#7747;s&#257;na&#7747; bh&#257;sato sammukh&#257; suta&#7747; sammukh&#257; paṭiggahita&#7747; saya&#7747; paris&#257;ya&#7747; &#257;rocesi. Idamattha&#7747; janavasabho yakkho vessava&#7751;assa mah&#257;r&#257;jassa saya&#7747; paris&#257;ya&#7747; bh&#257;sato sammukh&#257; suta&#7747; sammukh&#257; paṭiggahita&#7747; bhagavato &#257;rocesi. Idamattha&#7747; bhagav&#257; janavasabhassa yakkhassa sammukh&#257; sutv&#257; sammukh&#257; paṭiggahetv&#257; s&#257;ma&#241;ca abhi&#241;&#241;&#257;ya &#257;yasmato &#257;nandassa &#257;rocesi. Idamattha&#7747; &#257;yasm&#257; &#257;nando bhagavato sammukh&#257; sutv&#257; sammukh&#257; paṭiggahetv&#257; &#257;rocesi bhikkh&#363;na&#7747; bhikkhunīna&#7747; up&#257;sak&#257;na&#7747; up&#257;sik&#257;na&#7747; 'tayida&#7747; brahmacariya&#7747; iddha&#241;ceva phīta&#241;ca vitth&#257;rita&#7747; b&#257;huja&#241;&#241;a&#7747; puthubh&#363;ta&#7747; y&#257;va devamanussehi suppak&#257;sitanti.</p>

					<p class="f4">Janavasabhasutta&#7747; pa&#241;cama&#7747;.</p>

					<p class="f4">1. Ath&#257;ya&#7747; - sy&#257;. 2. Ottappanti - machasa&#7747;.</p>

					<p>[BJT Page 334]</p>

					<p class="f4">6.<br />
					<a id="pg220"><span class="f2 g"><b>[page 220]</b></span></a> mah&#257;govindasutta&#7747;.</p>

					<p class="f4">1. Eva&#7747; me suta&#7747; eka&#7747; samaya&#7747; bhagav&#257; r&#257;jagahe viharati gijjhak&#363;ṭe pabbate. Atha kho pa&#241;casiko gandhabbaputto abhikkant&#257;ya rattiy&#257; abhikkantava&#7751;&#7751;o kevalakappa&#7747; gijjhak&#363;ṭa&#7747; pabbata&#7747; obh&#257;setv&#257; yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; aṭṭh&#257;si. Ekamanta&#7747; ṭhito kho pa&#241;casikho gandhabbaputto bhagavanta&#7747; etadavoca: ya&#7747; kho me bhante dev&#257;na&#7747; t&#257;vati&#7747;s&#257;na&#7747; sammukh&#257; suta&#7747; sammukh&#257; paṭiggahita&#7747;, &#257;rocemeta&#7747; bhagavato'ti. '&#256;rocehi me tva&#7747; pa&#241;casikh&#257;'ti bhagav&#257; avoca.</p>

					<p class="f4">Devasabh&#257;<br />
					2. "Purim&#257;ni bhante divas&#257;ni purimatar&#257;ni tadahuposathe pa&#7751;&#7751;arase pav&#257;ra&#7751;&#257;ya pu&#7751;&#7751;&#257;ya pu&#7751;&#7751;am&#257;ya rattiy&#257; kevalakapp&#257; ca dev&#257; t&#257;vati&#7747;s&#257; sudhamm&#257;ya&#7747; sabh&#257;ya&#7747; sannisinn&#257; honti sannipatit&#257; mahatī ca dibbaparis&#257; samantato sannisinn&#257; honti sannipatit&#257;. Catt&#257;ro ca mah&#257;r&#257;j&#257;no c&#257;tuddis&#257; sannisinn&#257; honti. Puratthim&#257;ya dis&#257;ya dhataraṭṭho mah&#257;r&#257;j&#257; pacch&#257;bhimukho nisinno hoti deve purakkhatv&#257; dakkhi&#7751;&#257;ya dis&#257;ya vir&#363;&#7735;hako mah&#257;r&#257;j&#257; uttar&#257;bhimukho nisinno hoti deve purakkhatv&#257;. Pacchim&#257;ya dis&#257;ya <a id="pg221"><span class="f2 g"><b>[page 221]</b></span></a> vir&#363;pakkho mah&#257;r&#257;j&#257; puratth&#257;bhimukho nisinno hoti deve purakkhatv&#257;. Uttar&#257;ya dis&#257;ya vessava&#7751;o mah&#257;r&#257;j&#257; dakkhi&#7751;&#257;bhimukho nisinno hoti deve purakkhatv&#257;. Yad&#257; bhante kevalakapp&#257; ca dev&#257; t&#257;vati&#7747;s&#257; sudhamm&#257;ya&#7747; sabh&#257;ya&#7747; sannisinn&#257; honti, sannipatit&#257; mahatī ca dibbaparis&#257; samantato sannisinn&#257; honti sannipatit&#257; catt&#257;ro ca mah&#257;r&#257;j&#257;no c&#257;tuddis&#257; nisinn&#257; honti ida&#7747; tesa&#7747; hoti &#257;sanasmi&#7747; atha pacch&#257; amh&#257;ka&#7747; &#257;sana&#7747; hoti. Ye te bhante dev&#257; bhagavati brahmacariya&#7747; caritv&#257; adhun&#363;papann&#257; t&#257;vati&#7747;sak&#257;ya&#7747;, te a&#241;&#241;e deve atirocanti va&#7751;&#7751;ena ceva yasas&#257; ca. Tenasuda&#7747; bhante dev&#257; t&#257;vati&#7747;s&#257; attaman&#257; honti pamudit&#257; pītisomanassaj&#257;t&#257; 'dibb&#257; vata bho k&#257;y&#257; parip&#363;ranti h&#257;yanti asur&#257; k&#257;y&#257;'ti.</p>

					<p class="f4">[BJT Page 336]</p>

					<p class="f4">3. Atha kho bhante sakko dev&#257;namindo dev&#257;na&#7747; t&#257;vati&#7747;s&#257;na&#7747; sampas&#257;da&#7747; viditv&#257; im&#257;hi g&#257;th&#257;hi anumodi:</p>

					<p class="f4">"Modanti vata bho dev&#257; t&#257;vati&#7747;s&#257; sahindak&#257;,<br />
					Tath&#257;gata&#7747; namassant&#257; dhammassa ca sudhammata&#7747;.</p>

					<p class="f4">Nace deve ca passant&#257; va&#7751;&#7751;avante yasassine.<br />
					Sugatasmi&#7747; brahmacariya&#7747; caritv&#257;na idh&#257;gate.</p>

					<p class="f4">Te a&#241;&#241;e atirocanti va&#7751;&#7751;ena yasas&#257;yun&#257;,<br />
					S&#257;vak&#257; bh&#363;ripa&#241;&#241;assa vises&#363;pagat&#257; idha,</p>

					<p class="f4">Idha&#7747; disv&#257;na nandanti t&#257;vatis&#257; sahindak&#257;,<br />
					Tath&#257;gata&#7747; namassant&#257; dhammassa ca sudhammatanti".</p>

					<p class="f4"><a id="pg222"><span class="f2 g"><b>[page 222]</b></span></a> tena suda&#7747; bhante dev&#257; t&#257;vati&#7747;s&#257; bhiyyosomatt&#257;ya attaman&#257; honti pamudit&#257; pītisomanassaj&#257;t&#257; 'dibb&#257; vata bho k&#257;y&#257; parip&#363;ranti h&#257;yanti asur&#257; k&#257;y&#257;1'ti.</p>

					<p class="f4">Aṭṭha yath&#257;bhuccava&#7751;&#7751;&#257;<br />
					4. Atha kho bhante sakko dev&#257;namindo dev&#257;na&#7747; t&#257;vati&#7747;s&#257;na&#7747; sampas&#257;da&#7747; viditv&#257; deve t&#257;vati&#7747;se &#257;mantesi 'iccheyy&#257;tha no tumhe m&#257;ris&#257; tassa bhagavato aṭṭha yath&#257;bhucce va&#7751;&#7751;e sotunti". 'Icch&#257;ma 2 maya&#7747; m&#257;ris&#257; tassa bhagavato aṭṭha yath&#257;bhucce va&#7751;&#7751;e sotunti'.</p>

					<p class="f4">Atha kho bhante sakko dev&#257;namindo dev&#257;na&#7747; t&#257;vati&#7747;s&#257;na&#7747; bhagavato aṭṭha yath&#257;bhucce va&#7751;&#7751;e payirud&#257;h&#257;si:</p>

					<p class="f4">Ta&#7747; kimpa&#241;&#241;anti bhonto dev&#257; t&#257;vati&#7747;s&#257; y&#257;va&#241;ca 3 so bhagav&#257; y&#257;va&#241;ca 3 so bhagav&#257; bahujanahit&#257;ya paṭipanno bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747;, eva&#7747; bahujanahit&#257;ya paṭipanna&#7747; bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747; imin&#257;pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi a&#241;&#241;atra tena bhagavat&#257;.</p>

					<p class="f4">1. Asurak&#257;y&#257; - machasa&#7747;. 2. Iccheyy&#257;ma - [PTS. 3.] Y&#257;va cassa - [PTS]</p>

					<p class="f4">[BJT Page 338]</p>

					<p class="f4">2. Sv&#257;kkh&#257;to kho pana tena bhagavat&#257; dhammo sandiṭṭhiko ak&#257;liko ehipassiko opanayiko paccatta&#7747; veditabbo vi&#241;&#241;&#363;hi. Eva&#7747; opanayikassa1 dhammassa deset&#257;ra&#7747; imin&#257;pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarehi a&#241;&#241;atra tena bhagavat&#257;.<br />
					3. Ida&#7747; kusalanti kho pana tena bhagavat&#257; suppa&#241;&#241;atta&#7747;. Ida&#7747; akusalanti suppa&#241;&#241;atta&#7747;. Ida&#7747; <a id="pg223"><span class="f2 g"><b>[page 223]</b></span></a> s&#257;vajjanti suppa&#241;&#241;atta&#7747;. Ida&#7747; anavajjanti suppa&#241;&#241;atta&#7747;. Ida&#7747; sevitabbanti suppa&#241;&#241;atta&#7747;. Ida&#7747; na sevitabbanti suppa&#241;&#241;atta&#7747;. Ida&#7747; hīnanti suppa&#241;&#241;atta&#7747;. Ida&#7747; pa&#7751;ītanti suppa&#241;&#241;atta&#7747;. Ida&#7747; ka&#7751;hasukkasappaṭibh&#257;ganti suppa&#241;&#241;atta&#7747;. Eva&#7747; kusal&#257;kusalas&#257;vajj&#257;navajjasevitabb&#257;sevitabbahīnappa&#7751;itaka&#7751;hasukka sappaṭibh&#257;g&#257;na&#7747; dhamm&#257;na&#7747; pa&#241;&#241;&#257;pet&#257;ra&#7747; imin&#257;pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi a&#241;&#241;atra tena bhagavat&#257;.</p>

					<p class="f4">4. Suppa&#241;&#241;att&#257; kho pana tena bhagavat&#257; s&#257;vak&#257;na&#7747; nibb&#257;nag&#257;minī paṭipad&#257;. Sa&#7747;sandati nibb&#257;na&#241;ca paṭipad&#257; ca seyyath&#257;pi n&#257;ma ga&#7749;godaka&#7747; yamunodakena sa&#7747;sandati sameti evameva suppa&#241;&#241;att&#257; tena bhagavat&#257; s&#257;vak&#257;na&#7747; nibb&#257;nag&#257;minīpaṭipad&#257; sa&#7747;sandati nibb&#257;na&#241;ca paṭipad&#257; ca. Eva&#7747; nibb&#257;nag&#257;miniy&#257; paṭipad&#257;ya pa&#241;&#241;&#257;pet&#257;ra&#7747; imin&#257; pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na ca panetarahi, a&#241;&#241;atra tena bhagavat&#257;.</p>

					<p class="f4">5. Abhinipphanno kho pana tassa bhagavato l&#257;bho abhinipphanno sīloko y&#257;va ma&#241;&#241;e khattiy&#257; sampiy&#257;yam&#257;nar&#363;p&#257; viharanti. Vigatamado kho pana so bhagav&#257; &#257;h&#257;ra&#7747; &#257;h&#257;reti eva&#7747; vigatamada&#7747; &#257;h&#257;ra&#7747; &#257;h&#257;rayam&#257;na 2 imin&#257; pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi a&#241;&#241;atra tena bhagavat&#257;.</p>

					<p class="f4">6. Laddhasah&#257;yo kho pana so bhagav&#257; sekh&#257;na&#241;ceva paṭipann&#257;na&#7747; khī&#7751;&#257;sav&#257;na&#241;ca vusitavata&#7747;. Te bhagav&#257; apanujja ek&#257;r&#257;mata&#7747; anuyuttopi viharati. Eva&#7747; ek&#257;r&#257;mata&#7747; anuyutta&#7747; imin&#257;pa&#7749;gena samann&#257;gata&#7747; satth&#257;ra&#7747; neva <a id="pg224"><span class="f2 g"><b>[page 224]</b></span></a> atīta&#7747;se samanupass&#257;ma na panetarahi a&#241;&#241;atra tena bhagavat&#257;,</p>

					<p class="f4">1. Opaneyyikassa - machasa&#7747;. 2. &#256;hariyam&#257;na&#7747; - sī. Mu.</p>

					<p>[BJT Page 340]</p>

					<p class="f4">7. Yath&#257;v&#257;dī kho pana so bhagav&#257; tath&#257;k&#257;rī, yath&#257;k&#257;rī tath&#257;v&#257;dī, iti yath&#257;v&#257;dī tath&#257;k&#257;rī yath&#257;k&#257;rī tath&#257;v&#257;dī. Eva&#7747; dhamm&#257;nudhammapaṭipanna&#7747; imin&#257;pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi, a&#241;&#241;atra tena bhagavat&#257;.</p>

					<p class="f4">8. Ti&#7751;&#7751;avicikiccho kho pana so bhagav&#257; vigatakatha&#7747;katho pariyositasa&#7747;kappo ajjh&#257;saya&#7747; &#257;di brahmacariya&#7747; eva&#7747; ti&#7751;&#7751;avicikiccha&#7747; vigatakatha&#7747;katha&#7747; pariyositasa&#7747;kappa&#7747; ajjh&#257;saya&#7747; &#257;dibrahmacariya&#7747;. Imin&#257; pa&#7749;ghena samann&#257;gata&#7747; satth&#257;ra&#7747; neva atīta&#7747;se samanupass&#257;ma. Na panetarahi, a&#241;&#241;atra tena bhagavat&#257; ti.<br />
					5. Ime kho bhante sakko dev&#257;namindo dev&#257;na&#7747; t&#257;vati&#7747;s&#257;na&#7747; bhagavato aṭṭha yath&#257;bhucce va&#7751;&#7751;e payirud&#257;h&#257;si. Tena suda&#7747; bhante dev&#257; t&#257;vati&#7747;s&#257; bhiyyosomatt&#257;ya attaman&#257; honti pamudit&#257; pītisomanassaj&#257;t&#257; bhagavato aṭṭha yath&#257;bhucce va&#7751;&#7751;e sutv&#257;. Tatra bhante ekacce dev&#257; evam&#257;ha&#7747;su:</p>

					<p class="f4">Aho vata m&#257;ris&#257; catt&#257;ro samm&#257;sambuddh&#257; loke uppajjeyyu&#7747; dhamma&#241;ca deseyyu&#7747; yatharivabhagav&#257;, tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;nni.</p>

					<p class="f4">Ekacce dev&#257; evam&#257;ha&#7747;su: tiṭṭhantu m&#257;ris&#257; catt&#257;ro samm&#257;sambuddh&#257;, aho vata m&#257;ris&#257; tayo samm&#257;sambuddh&#257; loke uppajjeyyu&#7747; dhamma&#241;ca deseyyu&#7747; yathariva bhagav&#257;, tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;nanti.</p>

					<p class="f4">Ekacce dev&#257; evam&#257;ha&#7747;su: tiṭṭhantu m&#257;ris&#257; tayo samm&#257;sambuddh&#257;, aho vata m&#257;ris&#257; dve samm&#257;sambuddh&#257; loke uppajjeyyu&#7747; dhamma&#241;ca deseyyu&#7747; yathariva bhagav&#257;. Tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;nanti.<br />
					[BJT Page 342]</p>

					<p class="f4">6. <a id="pg225"><span class="f2 g"><b>[page 225]</b></span></a> eva&#7747; vutte bhante sakko dev&#257;namindo deve t&#257;vati&#7747;se etadavoca: aṭṭh&#257;na&#7747; kho eta&#7747; m&#257;ris&#257; anavak&#257;so ya&#7747; ekiss&#257; lokadh&#257;tuy&#257; dve arahanto samm&#257;sambuddh&#257; apubba&#7747; acarima&#7747; uppajjeyyu&#7747;. Neta&#7747; ṭh&#257;na&#7747; vijjati. Aho vata m&#257;ris&#257; so bhagav&#257; app&#257;b&#257;dho app&#257;ta&#7749;ko cira&#7747; dīghamaddh&#257;na&#7747; tiṭṭheyya. Tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;nanti.</p>

					<p class="f4">Atha kho bhante yenatthena dev&#257; t&#257;vati&#7747;s&#257; sudhamm&#257;ya&#7747; sabh&#257;ya&#7747; sannisinn&#257; honti sannipatit&#257;, ta&#7747; attha&#7747; cintayitv&#257; ta&#7747; attha&#7747; mantayitv&#257; vuttavacan&#257; n&#257;mida&#7747; catt&#257;ro mah&#257;r&#257;j&#257;no tasmi&#7747; atthe honti. Pacc&#257;nusiṭṭhavacan&#257; n&#257;mida&#7747; catt&#257;ro mah&#257;r&#257;j&#257;no tasmi&#7747; atthe honti. Sakesu sakesu &#257;sanesu ṭhit&#257; avipakkant&#257;.</p>

					<p class="f4">"Te vuttav&#257;ky&#257; r&#257;j&#257;no paṭiggayh&#257;nus&#257;sani&#7747;<br />
					Vippasannaman&#257; sant&#257; aṭṭha&#7747;su sambhi &#257;sane"ti.</p>

					<p class="f4">7. Atha kho bhante uttar&#257;ya dis&#257;ya u&#7735;&#257;ro &#257;loko sa&#241;j&#257;yi obh&#257;so p&#257;turahosi atikkammeva dev&#257;na&#7747; dev&#257;nubh&#257;va&#7747; atha kho bhante sakko dev&#257;namindo deve t&#257;vati&#7747;se &#257;mantesi:</p>

					<p class="f4">Yath&#257; kho m&#257;ris&#257; nimitt&#257;ni dissanti u&#7735;&#257;ro &#257;loko sa&#241;j&#257;yati obh&#257;so p&#257;tubhavati brahm&#257; p&#257;tubhavissati brahmuno heta&#7747; pubbanimitta&#7747; p&#257;tubh&#257;v&#257;ya yadida&#7747; &#257;loko sa&#241;j&#257;yati obh&#257;so p&#257;tubhavatī ti.</p>

					<p class="f4">"Yath&#257; nimitt&#257; dissanti brahm&#257; p&#257;tubhavissati,<br />
					Brahmuno heta&#7747; nimitta&#7747; obh&#257;so vipulo mah&#257;"ti.</p>

					<p class="f4">Sana&#7749;kum&#257;rakath&#257;<br />
					8. <a id="pg226"><span class="f2 g"><b>[page 226]</b></span></a> atha kho bhante dev&#257; t&#257;vati&#7747;s&#257; yath&#257;sakesu &#257;sanesu nisīdi&#7747;su "obh&#257;sameta&#7747; &#241;ass&#257;ma, ya&#7747;vip&#257;ko bhavissati sacchi katv&#257;'va na&#7747; gamiss&#257;m&#257;"ti. Catt&#257;ro'pi mah&#257;r&#257;j&#257;no yath&#257;sakesu &#257;sanesu nisīdi&#7747;su, "obh&#257;sameta&#7747; &#241;ass&#257;ma, ya&#7747;vip&#257;ko bhavissati sacchi katv&#257;'va na&#7747; gamiss&#257;m&#257;"ti. Ida&#7747; sutv&#257; dev&#257; t&#257;vati&#7747;s&#257; ekagg&#257; sam&#257;pajji&#7747;su obh&#257;sameta&#7747; &#241;ass&#257;ma, ya&#7747;vip&#257;ko bhavissati sacchikatv&#257;'va na&#7747; gamiss&#257;m&#257;ti.</p>

					<p>[BJT Page 344]</p>

					<p class="f4">Yad&#257; bhante brahm&#257; sana&#7747;kum&#257;ro dev&#257;na&#7747; t&#257;vatis&#257;na&#7747; p&#257;tu bhavati o&#7735;&#257;rika&#7747; attabh&#257;va&#7747; abhinimminitv&#257; p&#257;tubhavati. Yo kho pana bhante brahmuno pakativa&#7751;&#7751;o anabhisambhavanīyo so dev&#257;na&#7747; t&#257;vati&#7747;s&#257;na&#7747; cakkhupathasmi&#7747;. Yad&#257; bhante brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; p&#257;tubhavati so a&#241;&#241;e deve atirocati va&#7751;&#7751;ena ceva yasas&#257; ca. Seyyath&#257;pi bhante sova&#7751;&#7751;o viggaho m&#257;nusa&#7747; viggaha&#7747; atirocati, evameva kho bhante yad&#257; brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; p&#257;tubhavati, so a&#241;&#241;e deve atirocati va&#7751;&#7751;ena ceva yasas&#257; ca. Yad&#257; bhante brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; p&#257;tubhavati na tassa&#7747; paris&#257;ya&#7747; koci devo abhiv&#257;deti v&#257; paccuṭṭheti v&#257; &#257;sanena v&#257; nimanteti. Sabbeva tu&#7751;hībh&#363;t&#257; pa&#241;jalik&#257; palla&#7749;kena nisīdanti 'yassa'd&#257;ni devassa palla&#7749;ka&#7747; icchissati brahm&#257; sana&#7747;kum&#257;ro tassa devassa palla&#7749;ke nisīdassatī'ti.Yassa kho pana bhante devassa brahm&#257; sana&#7747;kum&#257;ro palla&#7749;ke nisīdati u&#7735;&#257;ra&#7747; so labhati devo vedapaṭil&#257;bha&#7747;. U&#7735;&#257;ra&#7747; so labhati devo somanassapaṭil&#257;bha&#7747;. <a id="pg227"><span class="f2 g"><b>[page 227]</b></span></a> seyyath&#257;pi bhante r&#257;j&#257; khattiyo muddh&#257;vasitto adhun&#257;bhisitto rajjena, u&#7735;&#257;ra&#7747; so labhati vedapaṭil&#257;bha&#7747; u&#7735;&#257;ra&#7747; so labhati somanassapaṭil&#257;bha&#7747;, evameva kho bhante yassa devassa brahm&#257; sana&#7747;kum&#257;ro palla&#7749;ke nisīdati u&#7735;&#257;ra&#7747; so labhati devo vedapaṭil&#257;bha&#7747;. U&#7735;&#257;ra&#7747; so labhati devo somanassa paṭil&#257;bha&#7747;.</p>

					<p class="f4">9. Atha bhante brahm&#257; sana&#7747;kum&#257;ro dev&#257;na&#7747; t&#257;vati&#7747;s&#257;na&#7747; sampas&#257;da&#7747; viditv&#257; antarahito im&#257;hi g&#257;th&#257;hi anumodi:</p>

					<p class="f4">"Modanti vata bho dev&#257; t&#257;vati&#7747;s&#257; sahindak&#257;,<br />
					Tath&#257;gata&#7747; namassant&#257; dhammassa ca sudhammata&#7747;.</p>

					<p class="f4">Nave deve ca passant&#257; va&#7751;&#7751;avante yasassine,<br />
					Sugatasmi&#7747; brahmacariya&#7747; caritv&#257;na idh&#257;gate.</p>

					<p class="f4">Te a&#241;&#241;e atirocanti va&#7751;&#7751;ena yasas&#257;yun&#257;,<br />
					S&#257;vak&#257; bh&#363;ripa&#241;&#241;assa vises&#363;pagat&#257; idha.</p>

					<p class="f4">Ida&#7747; disv&#257;na nandanti t&#257;vati&#7747;s&#257; sahindak&#257;,<br />
					Tath&#257;gata&#7747; namassant&#257; dhammassa ca sudhammatanti.</p>

					<p>[BJT Page 346]</p>

					<p class="f4">10. Imamattha&#7747; bhante brahm&#257; sana&#7747;kum&#257;ro abh&#257;sittha. Imamattha&#7747; bhante brahmuno sana&#7747;kum&#257;rassa bh&#257;sato aṭṭha&#7749;gasamann&#257;gato saro hoti vissaṭṭho ca vi&#241;&#241;oyyo ca ma&#241;ju ca savanīyo ca bindu ca avis&#257;rī ca gambhīro ca ninn&#257;dī ca. Yath&#257;parisa&#7747; kho pana bhante brahm&#257; sana&#7747;kum&#257;ro sarena vi&#241;&#241;&#257;peti, na cassa bahiddh&#257; paris&#257;ya ghoso niccharati. Yassa kho pana bhante eva&#7747; aṭṭha&#7749;gasamann&#257;gato saro hoti so vuccati brahmassaroti.</p>

					<p class="f4">11. Atha kho bhante dev&#257; t&#257;vati&#7747;s&#257; brahm&#257;na&#7747; sana&#7747;kum&#257;ra&#7747; etadavocu&#7747;: "s&#257;dhu mah&#257;brahme etadeva maya&#7747; sa&#7749;kh&#257;ya mod&#257;ma. <a id="pg228"><span class="f2 g"><b>[page 228]</b></span></a> atthi ca sakkena dev&#257;namindena tassa bhagavato aṭṭha yath&#257;bhucc&#257; va&#7751;&#7751;&#257; bh&#257;sit&#257;, te ca maya&#7747; sa&#7749;kh&#257;ya mod&#257;m&#257;"ti. Atha kho bhante brahm&#257; sana&#7747;kum&#257;ro sakka&#7747; dev&#257;naminda&#7747; etadavoca: "s&#257;dhu dev&#257;naminda mayampi tassa bhagavato aṭṭha yath&#257;bhucce va&#7751;&#7751;esu&#7751;eyy&#257;m&#257;"ti.</p>

					<p class="f4">'Eva&#7747; mah&#257;brahme'ti kho bhante sakko dev&#257;namindo brahmuno sana&#7747;kum&#257;rassa bhagavato aṭṭha yath&#257;bhucce va&#7751;&#7751;e payirud&#257;h&#257;si.</p>

					<p class="f4">Ta&#7747; kimma&#241;&#241;ati bhava&#7747; mah&#257;brahm&#257; y&#257;va&#241;ca so bhagav&#257; bahujanahit&#257;ya paṭipanno bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747;, eva&#7747; bahujanahit&#257;ya paṭipanna&#7747; bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747;, imin&#257;pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma, na panetarahi a&#241;&#241;atra tena bhagavat&#257;.</p>

					<p class="f4">Svakkh&#257;to kho pana tena bhagavat&#257; dhammo sandiṭṭhiko ak&#257;liko ehipassiko opanayiko paccatta&#7747; veditabbo vi&#241;&#241;&#363;hi eva&#7747; opanayikassa dhammassa deset&#257;ra&#7747; imin&#257; pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi a&#241;&#241;atra tena bhagavat&#257;.</p>

					<p>[BJT Page 348]</p>

					<p class="f4">Ida&#7747; kusalanti kho pana tena bhagavat&#257; suppa&#241;&#241;atta&#7747;. Ida&#7747; akusalanti suppa&#241;&#241;atta&#7747;. Ida&#7747; s&#257;vajja&#7747; ida&#7747; anavajja&#7747; ida&#7747; sevitabba&#7747; ida&#7747; na sevitabba&#7747; ida&#7747; hīna&#7747; ida&#7747; pa&#7751;īta&#7747; ida&#7747; ka&#7751;hasukkasappaṭibh&#257;ganti suppa&#241;&#241;atta&#7747;. Eva&#7747; kusal&#257;kusalas&#257;vajj&#257;navajjasevitabb&#257;sevitabbahīnappa&#7751;ītaka&#7751;hasukkasappaṭi - bh&#257;g&#257;na&#7747; dhamm&#257;na&#7747; pa&#241;&#241;&#257;pet&#257;ra&#7747; imin&#257;pa&#7749;gena samann&#257;gata&#7747; satth&#257;ra&#7747; neva <a id="pg229"><span class="f2 g"><b>[page 229]</b></span></a> atīta&#7747;se samanupass&#257;ma na panetarahi a&#241;&#241;atra tena bhagavat&#257;.</p>

					<p class="f4">Suppa&#241;&#241;att&#257; kho pana tena bhagavat&#257; s&#257;vak&#257;na&#7747; nibb&#257;nag&#257;minī paṭipad&#257;. Sa&#7747;sandati nibb&#257;na&#241;ca paṭipad&#257; ca seyyath&#257;pi n&#257;ma ga&#7749;godaka&#7747; yamunodakena sa&#7747;sandati sameti evameva suppa&#241;&#241;att&#257; tena bhagavat&#257; s&#257;vak&#257;na&#7747; nibb&#257;nag&#257;minīpaṭipad&#257; sa&#7747;sandati nibb&#257;na&#241;ca paṭipad&#257; ca. Eva&#7747; nibb&#257;nag&#257;miniy&#257; paṭipad&#257;ya pa&#241;&#241;&#257;pet&#257;ra&#7747; imin&#257; pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi, a&#241;&#241;atra tena bhagavat&#257;.</p>

					<p class="f4">Abhinipphanno kho pana tassa bhagavato l&#257;bho abhinipphanno sīloko y&#257;va khattiy&#257; sampiy&#257;yam&#257;nar&#363;p&#257; viharanti. Vigatamado kho pana ma&#241;&#241;e so bhagav&#257; &#257;h&#257;ra&#7747; &#257;h&#257;reti eva&#7747; vigatamada&#7747; &#257;h&#257;ra&#7747; &#257;h&#257;rayam&#257;na&#7747; imin&#257; pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi a&#241;&#241;atra tena bhagavat&#257;.</p>

					<p class="f4">Laddhasah&#257;yo kho pana so bhagav&#257; sekh&#257;na&#241;ceva paṭipann&#257;na&#7747; khī&#7751;&#257;sav&#257;na&#241;ca vusitavata&#7747;. So bhagav&#257; apanujja ek&#257;r&#257;mata&#7747; anuyuttopi viharati. Eva&#7747; ek&#257;r&#257;mata&#7747; anuyutta&#7747; imin&#257;pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi a&#241;&#241;atra tena bhagavat&#257;,</p>

					<p class="f4">Yath&#257;v&#257;dī kho pana so bhagav&#257; tath&#257;k&#257;rī, yath&#257;k&#257;rī tath&#257;v&#257;dī, iti yath&#257;v&#257;dī tath&#257;k&#257;rī yath&#257;k&#257;rī tath&#257;v&#257;dī. Eva&#7747; dhamm&#257;nudhammapaṭipanna&#7747; imin&#257;pa&#7749;gena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi, a&#241;&#241;atra tena bhagavat&#257;.</p>

					<p class="f4">Ti&#7751;&#7751;avicikiccho kho pana so bhagav&#257; vigatakatha&#7747;katho pariyositasa&#7747;kappo ajjh&#257;saya&#7747; &#257;di brahmacariya&#7747; <a id="pg230"><span class="f2 g"><b>[page 230]</b></span></a> eva&#7747; ti&#7751;&#7751;avicikiccha&#7747; vigatakatha&#7747;katha&#7747; pariyositasa&#7747;kappa&#7747; ajjh&#257;saya&#7747; &#257;dibrahmacariya&#7747; imin&#257; pa&#7749;ghena samann&#257;gata&#7747; satth&#257;ra&#7747; neva atīta&#7747;se samanupass&#257;ma na panetarahi, a&#241;&#241;atra tena bhagavat&#257; ti.</p>

					<p>[BJT Page 350]</p>

					<p class="f4">10. Ime kho bhante sakko dev&#257;namindo brahmuno sana&#7747;kum&#257;rassa bhagavato aṭṭha yath&#257;bhucce va&#7751;&#7751;e payirud&#257;h&#257;si. Tena suda&#7747; bhante brahm&#257; sana&#7747;kum&#257;ro attamano hoti pamudito pītisomanassaj&#257;to bhagavato aṭṭha yath&#257;bhucce va&#7751;&#7751;e sutv&#257;. Atha bhante brahm&#257; sana&#7747;kum&#257;ro o&#7735;&#257;rika&#7747; attabh&#257;va&#7747; abhinimminitv&#257; kum&#257;rava&#7751;&#7751;ī hutv&#257; pa&#241;casikho dev&#257;na&#7747; t&#257;vati&#7747;s&#257;na&#7747; p&#257;turahosi. So veh&#257;sa&#7747; abbhuggantv&#257; &#257;k&#257;se anta&#7735;ikkhe palla&#7749;kena nisīdi. Seyyath&#257;pi bhante balav&#257; puriso supaccatthate v&#257; palla&#7749;ke same v&#257; bh&#363;mibh&#257;ge palla&#7749;kena nisīdeyya, evameva kho bhante brahm&#257; sana&#7747;kum&#257;ro veh&#257;sa&#7747; abbhuggantv&#257; &#257;k&#257;se anta&#7735;ikkhe palla&#7749;kena nisīditv&#257; deve t&#257;vati&#7747;se &#257;mantesi:</p>

					<p class="f4">Govindabr&#257;hma&#7751;avatthu</p>

					<p class="f4">11. Ta&#7747; kimma&#241;&#241;anti bhonto dev&#257; t&#257;vati&#7747;s&#257;. Y&#257;va dīgharatta&#7747; mah&#257;pa&#241;&#241;o'va so bhagav&#257; ahosi. Bh&#363;tapubba&#7747; bho r&#257;j&#257; disampati n&#257;ma ahosi, disampatissa ra&#241;&#241;o govindo n&#257;ma br&#257;hma&#7751;o purohito ahosi. Disampatissa ra&#241;&#241;o re&#7751;u n&#257;ma kum&#257;ro putto ahosi. Govindassa br&#257;hma&#7751;assa jotip&#257;lo n&#257;ma m&#257;&#7751;avo putto ahosi. Iti re&#7751;u ca r&#257;japutto jotip&#257;lo ca m&#257;&#7751;avo a&#241;&#241;e ca chakhattiy&#257; iccete aṭṭha sah&#257;y&#257; ahesu&#7747;.</p>

					<p class="f4"><a id="pg231"><span class="f2 g"><b>[page 231]</b></span></a> atha kho bho ahoratt&#257;na&#7747; accayena govindo br&#257;hma&#7751;o k&#257;lamak&#257;si. Govinde buhma&#7751;e k&#257;lakate r&#257;j&#257; disampati paridevesī "yasmi&#7747; vata bho maya&#7747; samaye govinde br&#257;hma&#7751;e sabbakicc&#257;ni samm&#257; vossajjitv&#257; pa&#241;cahi k&#257;magu&#7751;ehi samappit&#257; sama&#7749;gībh&#363;t&#257; pariv&#257;rema tasmi&#7747; no samaye govindo br&#257;hma&#7751;o k&#257;lakato"ti. Eva&#7747; vutte bho re&#7751;u r&#257;japutto r&#257;j&#257;na&#7747; disampati&#7747; etadavoca: "m&#257; kho tva&#7747; deva govinde br&#257;hma&#7751;e k&#257;lakate atib&#257;&#7735;ha&#7747; paridevesi. Atthi deva govindassa br&#257;hma&#7751;assa jotip&#257;lo n&#257;ma m&#257;&#7751;avo putto paṇḍitataro ceva pitar&#257; alamatthadasataro ceva pitar&#257;. Ye'pi'ssa pit&#257; atthe anus&#257;si. Te'pi jotip&#257;lasseva m&#257;&#7751;avassa anus&#257;saniy&#257;"ti. 'Eva&#7747; kum&#257;r&#257;'ti. 'Eva&#7747; dev&#257;'ti.</p>

					<p class="f4">[BJT Page 352]</p>

					<p class="f4">12. Atha kho bho r&#257;j&#257; disampati a&#241;&#241;atara&#7747; purisa&#7747; &#257;mantesi, 'ehi tva&#7747; ambho purisa, yena jotip&#257;lo n&#257;ma m&#257;&#7751;avo tenupasa&#7749;kami. Upasa&#7749;kamitv&#257; jotip&#257;la&#7747; m&#257;&#7751;ava&#7747; eva&#7747; vadehi: bhavamatthu bhavanta&#7747; jotip&#257;la&#7747; m&#257;&#7751;ava&#7747;, r&#257;j&#257; disampati bhavanta&#7747; jotip&#257;la&#7747; m&#257;&#7751;ava&#7747; &#257;mantayati, r&#257;j&#257; disampati bhoto jotip&#257;lassa m&#257;&#7751;avassa dassanak&#257;mo'ti. 'Eva&#7747; dev&#257;'ti kho bho so puriso disampatissa ra&#241;&#241;o paṭissutv&#257; yena jotip&#257;lo m&#257;&#7751;avo tenupasa&#7749;kami. Upasa&#7749;kamitv&#257; jotip&#257;la&#7747; m&#257;&#7751;ava&#7747; etadavoca: "bhavamatthu bhavanta&#7747; jotip&#257;la&#7747; m&#257;&#7751;ava&#7747;, r&#257;j&#257; disampati bhavanta&#7747; jotip&#257;la&#7747; m&#257;&#7751;ava&#7747; &#257;mantayati, <a id="pg232"><span class="f2 g"><b>[page 232]</b></span></a> r&#257;j&#257; disampati bhoto jotip&#257;lassa m&#257;&#7751;avassa dassanak&#257;mo"ti. 'Eva&#7747; bho'ti kho so jotip&#257;lo m&#257;&#7751;avo tassa purisassa paṭissutv&#257; yena r&#257;j&#257; disampati tenupasa&#7749;kami, upasa&#7749;kamitv&#257; disampatin&#257; ra&#241;&#241;&#257; saddhi&#7747; sammodi, sammodanīya&#7747; katha&#7747; s&#257;r&#257;nīya&#7747; vītis&#257;retv&#257; ekamanta&#7747; nisīdi. Ekamanta&#7747; nisinna&#7747; kho bho jotip&#257;la&#7747; m&#257;nava&#7747; r&#257;j&#257; disampati etadavoca: "anus&#257;satu no bhava&#7747; jotip&#257;lo, m&#257; no bhava&#7747; jotip&#257;lo anus&#257;saniy&#257; paccaby&#257;h&#257;si, pettike ta&#7747; ṭh&#257;ne ṭhapess&#257;mi, govindiye abhisi&#241;ciss&#257;mī"ti. 'Eva&#7747; bho'ti kho so jotip&#257;lo m&#257;&#7751;avo disampatissa ra&#241;&#241;o paccassosi.</p>

					<p class="f4">13. Atha kho bho r&#257;j&#257; disampati jotip&#257;la&#7747; m&#257;&#7751;ava&#7747; govindiye abhisi&#241;ci. Pettike ṭh&#257;ne ṭhapesi. Abhisitto jotip&#257;lo m&#257;&#7751;avo govindiye, pettike ṭh&#257;ne ṭhapito, ye' pi'ssa pit&#257; atthe anus&#257;si te pi atthe anus&#257;sati, ye'pi'ssa pit&#257; atthe n&#257;nus&#257;si te'pi atthe anus&#257;sati, ye'pi'ssa pit&#257; kammante abhisambhosi, te'pi kammante abhisambhoti, ye'pi'ssa pit&#257; kammante n&#257;bhisambhosi te'pi kammante abhisambhoti. Tamena&#7747; manuss&#257; evam&#257;ha&#7747;hu: "govindo vata bho br&#257;hma&#7751;o, mah&#257;govindo vata bho buhma&#7751;o"ti. Imin&#257; kho eva&#7747; bho pariy&#257;yena jotip&#257;lassa m&#257;&#7751;avassa govindo mah&#257;govindo'tveva sama&#241;&#241;&#257; udap&#257;di.</p>

					<p>[BJT Page 354]</p>

					<p class="f4">R&#257;jasa&#7747;vibh&#257;go<br />
					14. Atha kho bho mah&#257;govindo br&#257;hma&#7751;o yena te cha khattiy&#257; tenupasa&#7749;kami. Upasa&#7749;kamitv&#257; te cha khattiye etadavoca: disampati kho bho r&#257;j&#257; ji&#7751;&#7751;o vuddho mahallako addhagato <a id="pg233"><span class="f2 g"><b>[page 233]</b></span></a> vayo anuppatto. Ko nu kho pana bho j&#257;n&#257;ti jīvita&#7747;, ṭh&#257;na&#7747; kho paneta&#7747; vijjati ya&#7747; disampatimhi ra&#241;&#241;o k&#257;lakate r&#257;jakatt&#257;ro re&#7751;u&#7747; r&#257;japutta&#7747; rajje abhisi&#241;ceyyu&#7747;, &#257;yantu bhonto yena re&#7751;u r&#257;japutto tenupasa&#7749;kamatha. Upasa&#7749;kamitv&#257; re&#7751;u&#7747; r&#257;japutta&#7747; eva&#7747; vadetha: "maya&#7747; kho bhoto re&#7751;ussa sah&#257;y&#257; piy&#257; man&#257;p&#257; appaṭikk&#363;l&#257;, ya&#7747;sukho bhava&#7747; ta&#7747;sukh&#257; maya&#7747;. Ya&#7747;dukkho bhava&#7747; ta&#7747;dukkh&#257; maya&#7747;. Disampati kho bho r&#257;j&#257; ji&#7751;&#7751;o vuddho mahallako addhagato vayo anuppatto. Ko nu kho pana bho j&#257;n&#257;ti jīvita&#7747;, ṭh&#257;na&#7747; kho paneta&#7747; vijjati ya&#7747; disampatimhi ra&#241;&#241;o k&#257;lakate r&#257;ja katt&#257;ro bhavanta&#7747; re&#7751;u&#7747; rajje abhisi&#241;ceyyu&#7747;. Sace bhava&#7747; re&#7751;u rajja&#7747; labhetha, sa&#7747;vibhajetha no rajjen&#257;"ti. 'Eva&#7747; bho'ti kho bho te cha khattiy&#257; mah&#257;govindassa br&#257;hma&#7751;assa paṭissutv&#257; yena re&#7751;u r&#257;japutto tenupasa&#7749;kami&#7747;su. Upasa&#7749;kamitv&#257; re&#7751;u&#7747; r&#257;japutta&#7747; etadavocu&#7747;: "maya&#7747; kho bhoto re&#7751;ussa sah&#257;y&#257; piy&#257; man&#257;p&#257; appaṭikk&#363;l&#257;. Ya&#7747;sukho bhava&#7747; ta&#7747;sukh&#257; maya&#7747;, ya&#7747;dukkho bhava&#7747; ta&#7747;dukkh&#257; maya&#7747;. Disampati kho bho r&#257;j&#257; ji&#7751;&#7751;o vuddho mahallako addhagato vayo anuppatto. Ko nu kho pana bho j&#257;n&#257;ti jīvita&#7747;, ṭh&#257;na&#7747; kho paneta&#7747; vijjati ya&#7747; disampatimhi ra&#241;&#241;o k&#257;lakate r&#257;jakatt&#257;ro bhavanta&#7747; re&#7751;u&#7747; rajje abhisi&#241;ceyyu&#7747;. Sace bhava&#7747; re&#7751;u rajja&#7747; labhetha, sa&#7747;vibhajetha no rajjen&#257;"ti "ko nu kho bho a&#241;&#241;e mama vijite sukhamedhetha1 a&#241;&#241;atra bhavantehi. Sac&#257;ha&#7747; bho rajja&#7747; labhiss&#257;mi sa&#7747;vibhajiss&#257;mi vo rajjen&#257;"ti.</p>

					<p class="f4">15. <a id="pg234"><span class="f2 g"><b>[page 234]</b></span></a> atha kho bho ahoratt&#257;na&#7747; accayena r&#257;j&#257; disampati k&#257;lamak&#257;si. Disampatimhi ra&#241;&#241;o k&#257;lakate r&#257;jakatt&#257;ro re&#7751;u&#7747; r&#257;japutta&#7747; rajje abhisi&#241;ci&#7747;su. Abhisitto re&#7751;u rajjena pa&#241;cahi k&#257;magu&#7751;ehi samappito sama&#7749;gibh&#363;to paric&#257;reti. Atha kho bho mah&#257;govindo br&#257;hma&#7751;o yena te cha khattiy&#257; tenupasa&#7749;kami, upasa&#7749;kamitv&#257; te cha khattiye etadavoca: disampati kho bho r&#257;j&#257; k&#257;lakato abhisitto re&#7751;u rajjena, pa&#241;cahi k&#257;magu&#7751;ehi samappito sama&#7749;gibh&#363;to paric&#257;reti. Ko nu kho pana bho j&#257;n&#257;ti. Madanīy&#257; k&#257;m&#257;. &#256;yantu bhonto yena re&#7751;u r&#257;j&#257; tenupasa&#7749;kamatha, upasa&#7749;kamitv&#257; re&#7751;u&#7747; r&#257;j&#257;na&#7747; eva&#7747; vadetha: disampati kho bho r&#257;j&#257; k&#257;lakato. Abhisitto bhava&#7747; re&#7751;u rajjena. Sarati bhava&#7747; ta&#7747; vacananti.</p>

					<p class="f4">1. Sukho bhavetha - machasa&#7747;<br />
					Sukha&#7747; bhaveyy&#257;tha - sy&#257;<br />
					Sukhamedheyy&#257;tha - [PTS]<br />
					Sukh&#257; bhaveyy&#257;tha - ka&#7747;.</p>

					<p>[BJT Page 356]</p>

					<p class="f4">'Eva&#7747; bho'ti kho bho te cha khattiy&#257; mah&#257;govindassa br&#257;hma&#7751;assa paṭissutv&#257; yena re&#7751;u r&#257;j&#257; tenupasa&#7749;kami&#7747;su, upasa&#7749;kamitv&#257; re&#7751;u&#7747; r&#257;j&#257;na&#7747; etadavocu&#7747;: disampati kho bho r&#257;j&#257; k&#257;lakato, abhisitto bhava&#7747; re&#7751;u rajjena. Sarati bhava&#7747; ta&#7747; vacananti. ' 'Sar&#257;maha&#7747; bho ta&#7747; vacana&#7747; ko nu kho bho pahoti ima&#7747; mah&#257;pathavi&#7747; uttarena &#257;y&#257;ta&#7747; dakkhi&#7751;ena sakaṭamukha&#7747; sattadh&#257; sama&#7747; suvibhatta&#7747; vibhajitunti. " 'Ko nu kho bho a&#241;&#241;o pahoti a&#241;&#241;atra mah&#257;govindena br&#257;hma&#7751;en&#257;'ti.</p>

					<p class="f4">16. Atha kho bho re&#7751;u r&#257;j&#257; a&#241;&#241;atara&#7747; purisa&#7747; &#257;mantesi: ehi tva&#7747; ambho purisa, yena mah&#257;govindo br&#257;hma&#7751;o tenupasa&#7749;kama, upasa&#7749;kamitv&#257; mah&#257;govinda&#7747; br&#257;hma&#7751;a&#7747; eva&#7747; vadehi: 'r&#257;j&#257; ta&#7747; bhante re&#7751;u &#257;mantetī'ti. [PTS Page 235 ']eva&#7747; dev&#257;'ti kho bho so puriso re&#7751;ussa ra&#241;&#241;o paṭissutv&#257; yena mah&#257;govindo br&#257;hma&#7751;o tenupasa&#7749;kami. Upasa&#7749;kamitv&#257; mah&#257;govinda&#7747; br&#257;hma&#7751;a&#7747; etadavoca: 'r&#257;j&#257; ta&#7747; bhante re&#7751;u &#257;manteti'ti. 'Eva&#7747; bhoti kho so mah&#257;govindo br&#257;hma&#7751;o tassa purisassa paṭissutv&#257; yena re&#7751;u r&#257;j&#257; tenupasa&#7749;kami, upasa&#7749;kamitv&#257; re&#7751;un&#257; ra&#241;&#241;&#257; saddhi&#7747; sammodi, sammodanīya&#7747; kath&#257; s&#257;r&#257;nīya&#7747; vītis&#257;retv&#257; ekamanta&#7747; nisīdi, ekamanta&#7747; nisinna&#7747; kho bho mah&#257;govinda&#7747; br&#257;hma&#7751;a&#7747; re&#7751;u r&#257;j&#257; etadavoca: etu bhava&#7747; govindo, ima&#7747; mah&#257;pathavi&#7747; uttarena &#257;yata&#7747; dakkhi&#7751;ena sakaṭamukha&#7747; sattadh&#257; sama&#7747; suvibhatta&#7747; vibhajat&#363;'ti. 'Eva&#7747; bho'ti kho so mah&#257;govindo br&#257;hma&#7751;o re&#7751;ussa ra&#241;&#241;o paṭissutv&#257; ima&#7747; mah&#257;pathavi&#7747; uttarena &#257;yata&#7747; dakkhi&#7751;ena sakaṭamukha&#7747; sattadh&#257; sama&#7747; suvibhatta&#7747; vibhaji. Sabb&#257;ni sakaṭamukh&#257;ni paṭṭhapesi tatra suda&#7747; majjhe re&#7751;ussa ra&#241;&#241;o janapado hoti.</p>

					<p class="f4">"Dantapura&#7747; kali&#7749;g&#257;na&#7747;1 assak&#257;na&#241;ca potana&#7747;<br />
					M&#257;hissatī avantīna&#7747; sovīr&#257;na&#241;ca roruka&#7747;</p>

					<p class="f4">Mīthil&#257; ca videh&#257;na&#7747; camp&#257; a&#7749;gesu m&#257;pit&#257;,<br />
					B&#257;r&#257;&#7751;asī ca k&#257;sīna&#7747; ete govindam&#257;pit&#257;"ti.</p>

					<p class="f4">17. <a id="pg236"><span class="f2 g"><b>[page 236]</b></span></a> atha kho bho te cha khattiy&#257; yath&#257;sakena l&#257;bhena attaman&#257; ahesu&#7747; paripu&#7751;&#7751;asa&#7749;kapp&#257; "ya&#7747; vata no ahosi icchita&#7747; ya&#7747; &#257;ka&#7749;khita&#7747; ya&#7747; adhippeta&#7747; ya&#7747; adhipatthita&#7747;. Ta&#7747; no laddhanti."</p>

					<p class="f4">"Sattabh&#363; brahmadatto ca vessabh&#363; bharato sah&#257;<br />
					Re&#7751;u dve ca dhataraṭṭh&#257;2 tad&#257;su&#7747; sattabh&#257;rat&#257;"ti.</p>

					<p class="f4">Paṭhamabh&#257;&#7751;av&#257;ra&#7747; niṭṭhita&#7747;.</p>

					<p class="f4">1. K&#257;&#7735;i&#7749;g&#257;na&#7747; sy&#257; ka&#7747; - [PTS. 2.] Re&#7751;udve dhataraṭṭh&#257; ca machasa&#7747;.</p>

					<p>[BJT Page 358]</p>

					<p class="f4">Kittisaddabbhuggamana&#7747;</p>

					<p class="f4">18. Atha kho bho te cha khattiy&#257; yena mah&#257;govindo br&#257;hma&#7751;o tenupasa&#7749;kami&#7747;su upasa&#7749;kamitv&#257; mah&#257;govinda&#7747; br&#257;mha&#7751;a&#7747; etadavocu&#7747;: "yath&#257; kho bhava&#7747; govindo re&#7751;ussa ra&#241;&#241;o sah&#257;yo piyo man&#257;po appaṭikk&#363;lo, evameva kho bhava&#7747; govindo amh&#257;kampi sah&#257;yo piyo man&#257;po appaṭikk&#363;lo. Anus&#257;satu no bhava&#7747; govindo, m&#257; no bhava&#7747; govindo anus&#257;saniy&#257; paccaby&#257;k&#257;sī'ti. "Eva&#7747; bho"ti kho so mah&#257;govindo br&#257;hma&#7751;o tesa&#7747; channa&#7747; khattiy&#257;na&#7747; paccassosi. Atha kho bho mah&#257;govindo brahma&#7751;o satta ca r&#257;j&#257;no khattiye muddh&#257;vasatte rajje anus&#257;si, satta ca br&#257;hma&#7751;amah&#257;s&#257;le, satta ca nh&#257;takasat&#257;ni mante v&#257;cesi.</p>

					<p class="f4">19. <a id="pg237"><span class="f2 g"><b>[page 237]</b></span></a> atha kho bho mah&#257; govindassa br&#257;hma&#7751;assa aparena samayena eva&#7747; kaly&#257;&#7751;o kittisaddo abbhugga&#241;chi" sakkhī mah&#257;govindo br&#257;hma&#7751;o brahm&#257;na&#7747; passati, sakkhī mah&#257;govindo br&#257;hma&#7751;o br&#257;hmun&#257; s&#257;kaccheti sallapati mantetī'ti. Atha kho bho mah&#257;govindassa br&#257;hma&#7751;assa etadahosi: mayha&#7747; kho eva&#7747; kaly&#257;&#7751;o kittisaddo abbhuggato. 1 Sakkhī mah&#257;govindo br&#257;hma&#7751;o brahm&#257;na&#7747; passati sakkhī mah&#257;govindo br&#257;hma&#7751;o brahmun&#257; s&#257;kaccheti sallapati mantetī'ti. Na kho pan&#257;ha&#7747; brahm&#257;na&#7747; pass&#257;mi na brahmun&#257; s&#257;kacchemi, na brahmun&#257; sallap&#257;mi na brahmun&#257; mantemi, suta&#7747; kho pana meta&#7747; br&#257;hma&#7751;&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: "yo vassike catt&#257;ro m&#257;se paṭisallīyati karu&#7751;a&#7747; jh&#257;na&#7747; jh&#257;yati, so brahm&#257;na&#7747; passati brahmun&#257; s&#257;kaccheti brahmun&#257; sallapati brahmun&#257; mantetī"ti yann&#363;n&#257;ha&#7747; vassike catt&#257;ro m&#257;se paṭisallīyeyya&#7747; karu&#7751;a&#7747; jh&#257;na&#7747; jh&#257;peyyanti. "</p>

					<p class="f4">29. Atha kho bho mah&#257;govindo br&#257;hma&#7751;o yena re&#7751;u r&#257;j&#257; tenupasa&#7749;kami, upasa&#7749;kamitv&#257; re&#7751;u&#7747; r&#257;j&#257;na&#7747; etadavoca mayha&#7747; kho bho eva&#7747; kaly&#257;&#7751;o kittisaddo abbhuggato, sakkhī mah&#257;govindo br&#257;hma&#7751;o brahm&#257;na&#7747; passati, sakkhī mah&#257;govindo br&#257;hma&#7751;o brahmun&#257; s&#257;kaccheti sallapati mantetīti. Na kho pan&#257;ha&#7747; bho br&#257;hmana&#7747; pass&#257;mi, na brahmun&#257; s&#257;kacchemi na brahmun&#257; sallap&#257;mi na brahmun&#257; mantemi,</p>

					<p class="f4">1. Abbhuggacchi - machasa&#7747;.</p>

					<p>[BJT Page 360]</p>

					<p class="f4">Suta&#7747; kho pana meta&#7747; br&#257;hma&#7751;&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: yo vassike catt&#257;ro m&#257;se paṭisallīyati karu&#7751;a&#7747; jh&#257;na&#7747; jh&#257;yati, so brahm&#257;na&#7747; passati buhmun&#257; s&#257;kaccheti brahmun&#257; sallapati brahmun&#257; mantetīti. Icch&#257;maha&#7747; bho vassike catt&#257;ro m&#257;se paṭisallīyitu&#7747;, karu&#7751;a&#7747; jh&#257;na&#7747; jh&#257;yitu&#7747;, n&#257;mbhi kenaci upasa&#7749;kamitabbo a&#241;&#241;atra ekena bhatt&#257;bhih&#257;ren&#257;"ti. "Yassa'd&#257;ni bhava&#7747; govindo k&#257;la&#7747; ma&#241;&#241;atī"ti,</p>

					<p class="f4">21. <a id="pg238"><span class="f2 g"><b>[page 238]</b></span></a> atha kho so mah&#257;govindo br&#257;hma&#7751;o yena te cha khattiy&#257; tenupasa&#7749;kami. Upasa&#7749;kamitv&#257; te cha khattiye etadavoca: mayha&#7747; kho bho eva&#7747; kaly&#257;&#7751;o kittisaddo abbhuggato sakkhī mah&#257;govindo br&#257;hma&#7751;o brahm&#257;na&#7747; passati sakkhī mah&#257;govindo br&#257;hma&#7751;o brahmun&#257; s&#257;kaccheti sallapati mantetī ti, na kho pan&#257;ha&#7747; bho brahm&#257;na&#7747; pass&#257;mi na brahmun&#257; s&#257;kacchemi na brahmun&#257; sallap&#257;mi na brahmun&#257; mantemi. Suta&#7747; kho pana meta&#7747; br&#257;hma&#7751;&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: yo vassike catt&#257;ro m&#257;se paṭisallīyati karu&#7751;a&#7747; jh&#257;na&#7747; jh&#257;yati, so brahm&#257;na&#7747; passati brahmun&#257; s&#257;kaccheti brahmun&#257; sallapati brahmun&#257; mantetī'ti. Icch&#257;maha&#7747; bho vassike catt&#257;ro m&#257;se paṭisallīyitu&#7747;, karu&#7751;a&#7747; jh&#257;na&#7747; jh&#257;yitu&#7747; n&#257;mhi kenaci upasa&#7749;kamitabbo a&#241;&#241;atra ekena bhatt&#257;bhih&#257;ren&#257;"ti. 'Yassa'd&#257;ni bhava&#7747; govindo k&#257;la&#7747; ma&#241;&#241;atī'ti.</p>

					<p class="f4">22. Atha kho bho mah&#257;govindo br&#257;hma&#7751;o yena satta ca br&#257;hma&#7751;amah&#257; s&#257;l&#257; sattaca nh&#257;takasat&#257;ni tenupasa&#7749;kami. Upasa&#7749;kamitv&#257; satta ca br&#257;hma&#7751;amah&#257;s&#257;le satta ca nh&#257;takasat&#257;ni etadavoca: 'mayha&#7747; kho bho eva&#7747; kaly&#257;&#7751;o kittisaddo abbhuggato. Sakkhī mah&#257;govindo br&#257;hma&#7751;o brahm&#257;na&#7747; passati sakkhī mah&#257;govindo br&#257;hma&#7751;o brahmun&#257; s&#257;kaccheti sallapati mantetī ti. Na kho pan&#257;ha&#7747; bho brahm&#257;na&#7747; pass&#257;mi na brahmun&#257; s&#257;kacchemi na brahmun&#257; sallap&#257;mi na brahmun&#257; mantemi. Suta&#7747; kho pana meta&#7747; br&#257;hma&#7751;&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: yo vassike catt&#257;ro m&#257;se paṭisallīyati, karu&#7751;a&#7747; jh&#257;na&#7747; jh&#257;yati so brahm&#257;na&#7747; passati brahmun&#257; s&#257;kaccheti brahmun&#257; sallapati brahmun&#257; mantetīti. Tenahi 'bho yath&#257; sute yath&#257;pariyatte mante vitth&#257;rena sajjh&#257;ya&#7747; karotha, a&#241;&#241;ama&#241;&#241;a&#7747; ca mante v&#257;cetha, icch&#257;maha&#7747; bho vassike catt&#257;ro m&#257;se paṭisallīyitu&#7747;, karu&#7751;a&#7747; jh&#257;na&#7747; jh&#257;yitu&#7747;, n&#257;mhi kenaci upasa&#7749;kamitabbo a&#241;&#241;atra ekena bhatt&#257;bhih&#257;ren&#257;"ti. "Yassa'd&#257;ni bhava&#7747; govindo k&#257;la&#7747; ma&#241;&#241;atī"ti.</p>

					<p class="f4">[BJT Page 362]</p>

					<p class="f4">23. <a id="pg239"><span class="f2 g"><b>[page 239]</b></span></a> atha kho bho mah&#257;govindo br&#257;hma&#7751;o yena catt&#257;ris&#257; bhariy&#257; s&#257;disiyo tenupasa&#7749;kami, upasa&#7749;kamitv&#257; catt&#257;ris&#257; bhariy&#257; s&#257;disiyo etadavoca: "mayha&#7747; kho hoti eva&#7747; kaly&#257;&#7751;o kittisaddo abbhuggato; sakkhi mah&#257; govindo br&#257;hma&#7751;o brahm&#257;na&#7747; passati, sakkhī mah&#257;govindo br&#257;hma&#7751;o brahmun&#257; s&#257;kaccheti sallapati mantetī ti. Na kho pan&#257;ha&#7747; bhotī brahm&#257;na&#7747; pass&#257;mi na brahmun&#257; s&#257;kacchemi na brahmun&#257; sallap&#257;mi na brahmun&#257; mantemi. Suta&#7747; kho pana meta&#7747; br&#257;hma&#7751;&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: yo vassike catt&#257;ro m&#257;se paṭisallīyati, karu&#7751;a&#7747; jh&#257;na&#7747; jh&#257;yatī, so brahm&#257;na&#7747; passati brahmun&#257; s&#257;kaccheti brahmun&#257; sallapati brahmun&#257; mantetī ti. Icch&#257;maha&#7747; bhoti vassike catt&#257;ro m&#257;se paṭisallīyitu&#7747;, karu&#7751;a&#7747; jh&#257;na&#7747; jh&#257;yitu&#7747;. N&#257;mhi kenaci upasa&#7749;kamitabbo a&#241;&#241;atra ekena bhatt&#257;bhih&#257;ren&#257;"ti. "Yassa'd&#257;ni bhava&#7747; govindo k&#257;la&#7747; ma&#241;&#241;atī"ti.</p>

					<p class="f4">24. Atha kho bho mah&#257;govindo br&#257;hma&#7751;o puratthimena nagarassa nava&#7747; santh&#257;g&#257;ra&#7747; k&#257;r&#257;petv&#257; vassike catt&#257;ro m&#257;se paṭisallīyi, karu&#7751;a&#7747; jh&#257;na&#7747; jh&#257;yi. N&#257;ssu'dha koci upasa&#7749;kamati1 a&#241;&#241;atra ekena bhatt&#257;bhih&#257;rena. Atha kho bho mah&#257;govindasasa br&#257;hma&#7751;assa catunna&#7747; m&#257;s&#257;na&#7747; accayena ahu deva ukka&#7751;ṭhan&#257; ahu paritassan&#257; suta&#7747; kho pana meta&#7747; br&#257;hma&#7751;&#257;na&#7747; vuddh&#257;na&#7747; mahallak&#257;na&#7747; &#257;cariyap&#257;cariy&#257;na&#7747; bh&#257;sam&#257;n&#257;na&#7747;: yo vassike catt&#257;ro m&#257;se paṭisallīyati karu&#7751;a&#7747; jh&#257;na&#7747; jh&#257;yati, so brahm&#257;na&#7747; passati brahmun&#257; s&#257;kaccheti brahmun&#257; sallapati brahmun&#257; mantetīti. Na kho pan&#257;ha&#7747; brahm&#257;na&#7747; pass&#257;mi, na brahmun&#257; s&#257;kacchemi, na brahmun&#257; sallap&#257;mi, na brahmun&#257; mantemī ti.</p>

					<p class="f4">Brahmun&#257; s&#257;kacch&#257;<br />
					25. Atha kho bho brahmun&#257; sana&#7747;kum&#257;ro mah&#257;govindassa br&#257;hma&#7751;assa cetas&#257; cetoparivitakkama&#241;&#241;&#257;ya, <a id="pg240"><span class="f2 g"><b>[page 240]</b></span></a> seyyath&#257;pi n&#257;ma balav&#257; puriso sami&#241;jita&#7747; v&#257; b&#257;ha&#7747; pas&#257;reyya pas&#257;rita&#7747; v&#257; b&#257;ha&#7747; sami&#241;jeyya. Evameva brahmaloke antarahito mah&#257;govindassa br&#257;hma&#7751;assa sammukhe p&#257;turahosi. Atha kho bho mah&#257;govindassa br&#257;hma&#7751;assa ahudeva bhaya&#7747;, ahu chambhitatta&#7747;, ahu lomaha&#7747;so, yath&#257; ta&#7747; adiṭṭhapubba&#7747; r&#363;pa&#7747; disv&#257;. Atha kho bho mah&#257;govindo br&#257;hma&#7751;o bhīto sa&#7747;viggo lomahaṭṭhaj&#257;to brahm&#257;na&#7747; sana&#7747;kum&#257;ra&#7747; g&#257;th&#257;ya ajjhabh&#257;si:</p>

					<p class="f4">1. Upasa&#7749;kami - [PTS]</p>

					<p>[BJT Page 364]</p>

					<p class="f4">"Va&#7751;&#7751;av&#257; yasav&#257; sirim&#257; ko nu tvamasi m&#257;risa,<br />
					Aj&#257;nant&#257; ta&#7747; pucch&#257;ma katha&#7747; j&#257;nemu ta&#7747; mayanti. "</p>

					<p class="f4">"Ma&#7747; ve kum&#257;ra&#7747; j&#257;nanti brahmaloke sanantana&#7747;<br />
					Sabbe j&#257;nanti ma&#7747; dev&#257; eva&#7747; govinda j&#257;nahī."</p>

					<p class="f4">"&#256;sana&#7747; udaka&#7747; pajja&#7747; madhup&#257;ka&#241;ca1 brahmuno,<br />
					Agghe bhavanta&#7747; pucch&#257;ma aggha&#7747; kurutu no bhava&#7747;"[a]</p>

					<p class="f4">"Paṭigga&#7751;h&#257;ma te aggha&#7747; ya&#7747; tva&#7747; govinda bh&#257;sasi,<br />
					Diṭṭhadhammahitatth&#257;ya sampar&#257;ya sukh&#257;ya ca.<br />
					Kat&#257;vak&#257;so pucchassu ya&#7747; ki&#241;cimbhipatthitanti. "</p>

					<p class="f4">26. Atha kho bho mah&#257;govindassa br&#257;hma&#7751;assa etadahosi: "kat&#257;vak&#257;so kho'mhi brahmun&#257; sana&#7749;kum&#257;rena. Kinnu kho aha&#7747; brahm&#257;na&#7747; sana&#7749;kum&#257;ra&#7747; puccheyya, diṭaṭhadhammika&#7747; v&#257; attha&#7747; sampar&#257;yika&#7747; v&#257;"ti. <a id="pg241"><span class="f2 g"><b>[page 241]</b></span></a> atha kho bho mah&#257;govindassa br&#257;hma&#7751;assa etadahosi: "kusalo kho aha&#7747; diṭṭhadhammik&#257;na&#7747; atth&#257;na&#7747;, a&#241;&#241;epi ma&#7747; diṭṭhadhammika&#7747; attha&#7747; pucchanti, yann&#363;n&#257;ha&#7747; brahm&#257;na&#7747; sana&#7749;kum&#257;ra&#7747; sampar&#257;yika&#241;&#241;eva attha&#7747; puccheyyanti. Atha kho bho mah&#257;govindo br&#257;hma&#7751;o brahm&#257;na&#7747; sana&#7749;kum&#257;ra&#7747; g&#257;th&#257;ya ajjhabh&#257;si:</p>

					<p class="f4">Pucch&#257;mi brahm&#257;na&#7747; sana&#7749;kum&#257;ra&#7747;<br />
					Ka&#7749;khī aka&#7749;khi&#7747; paravediyesu,<br />
					Katthaṭṭhito kimhi ca sikkham&#257;no<br />
					Pappoti macco amata&#7747; brahmalokanti. [C]</p>

					<p class="f4">Hitv&#257; mamatta&#7747; manujesu brahme<br />
					Ekodibh&#363;to karu&#7751;&#257;dhimutto, 2<br />
					Nir&#257;magandho virato methunasm&#257;<br />
					Ettha ṭhito ettha ca sikkham&#257;no<br />
					Pappoti macco amata&#7747; brahmalokanti. "[D]</p>

					<p class="f4">1. Madhup&#257;ka&#241;ca - machasa&#7747;. 2. Karu&#7751;edhimutto - machasa&#7747;.<br />
					[A.] &#256;sanamudaka&#7747; p&#257;dy&#257;&#7747; madhukalpa&#7747; ca p&#257;yasam pratih&#7771;h&#7751;ehi (patig&#7771;h&#7751;ehi) brahma agramabhihar&#257; mite &#257;sanamudak&#257; p&#257;dy&#257;&#7747; madhukalpa&#7747; ca p&#257;yagham (p&#257;yasa&#7747;) pratig&#7771;h&#7751;ami hovinda (govinda) agramabhihar&#257;hi me - mah&#257;vastu. Udaka&#7747; paṭiga&#7751;h&#257;tu no bhava&#7747; aggha&#7747; bhavanta&#7747; pucch&#257;mi aggha&#7747; kurutu no bhava&#7747; - j&#257;taka 509 d&#7771;&#7779;ṭe dharme hit&#257;rtha&#7747; v&#257; sampar&#257;yasukh&#257;ya v&#257; kat&#257;vak&#257;&#347;o p&#257;ccheya&#7747; ya&#7747; me manasi pr&#257;rthitam (mah&#257;vastu)<br />
					[C.] P&#7771;cch&#257;mi brahma&#7751;a&#7747; sanatkum&#257;ra&#7747; k&#257;&#7747;k&#7779;ī ak&#257;&#7747;k&#7779;ī paric&#257;riye&#7779;u katha&#7747;karo kintikaro kim&#257;cara&#7747; pr&#257;pnoti manujo mata&#7747; brahmalokam - mah&#257;vastu<br />
					[D.] Hitv&#257; mamatva&#7747; manuje&#7779;u brahme ekotibh&#363;to karu&#7751;o vivikta&#7717; nir&#257;magandho virato maithun&#257;to pr&#257;pnoti manujo m&#7771;ta&#7747; brahmalokam (mah&#257;vastu)</p>

					<p>[BJT Page 366]</p>

					<p class="f4">27. 'Hitv&#257; mamattatti' aha&#7747; bhoto &#257;j&#257;n&#257;mi, idhekacco appa&#7747; v&#257; bhogakkhandha&#7747; pah&#257;ya mahanta&#7747; v&#257; bhogakkhandha&#7747; pah&#257;ya appa&#7747; v&#257; &#241;&#257;tiparivaṭṭa&#7747; pah&#257;ya mahanta&#7747; v&#257; &#241;&#257;tiparivaṭṭa&#7747; pah&#257;ya kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajati. Iti hitv&#257; mamatta&#7747; n&#257;ha&#7747; bhoto &#257;j&#257;n&#257;mi. [PTS Page 242 ']ekodibh&#363;to'ti aha&#7747; bhoto &#257;j&#257;n&#257;mi. Idhekacco vivitta&#7747; sen&#257;sana&#7747; bhajati ara&#241;&#241;a&#7747; rukkham&#363;la&#7747; pabbata&#7747; kandara&#7747; giriguha&#7747; sus&#257;na&#7747; vanapattha&#7747; abbhok&#257;sa&#7747; pal&#257;lapu&#241;ja&#7747;. Iti 'ekodibh&#363;to'ti aha&#7747; bhoto aj&#257;n&#257;mi. 'Karu&#7751;&#257;dhimutto'ti aha&#7747; bhoto &#257;j&#257;n&#257;mi. Idhekacco karu&#7751;&#257;sahagatena cetas&#257; eka&#7747; disa&#7747; pharitv&#257; viharati, tath&#257; dutiya&#7747;, tath&#257; tathiya&#7747;, tath&#257; catuttha&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; karu&#7751;&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjena pharitv&#257; viharati. Iti karu&#7751;&#257;dhimuttoti. Aha&#7747; bhoto &#257;j&#257;n&#257;mi. &#256;magandhe ca kho aha&#7747; bhoto bh&#257;sam&#257;nassa na aj&#257;n&#257;mi.</p>

					<p class="f4">"Ke &#257;magandh&#257; manujesu brahme<br />
					Ete avidv&#257; idha br&#363;hi dhīra,<br />
					Ken&#257;vut&#257; v&#257;ti paj&#257; kur&#363;r&#257;1<br />
					Ap&#257;yik&#257; nivutabrahmalok&#257;"ti. [E]</p>

					<p class="f4"><a id="pg243"><span class="f2 g"><b>[page 243]</b></span></a> kodho mosavajja&#7747; nikati ca dobbho2<br />
					Kadariyat&#257; atim&#257;no usuyy&#257;,<br />
					Icch&#257; vivicch&#257; paraheṭhan&#257; ca<br />
					Lobho ca doso ca mado ca moho.</p>

					<p class="f4">Etesu yutt&#257; anir&#257;magandh&#257;<br />
					Ap&#257;yik&#257; nivutabrahmalok&#257;ti. [F]</p>

					<p class="f4">28. 'Yath&#257; kho aha&#7747; bhoto &#257;magandhe bh&#257;sam&#257;nassa &#257;j&#257;n&#257;mi te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti. ' 'Yassa'd&#257;ni bhava&#7747; govindo k&#257;la&#7747; ma&#241;&#241;atī'ti.</p>

					<p class="f4">1. Kur&#363;tu - machasa&#7747;, kur&#363;ru - sy&#257; kururaṭṭharu - [PTS]. 2. Dubbho - machasa&#7747;, dobbho - [PTS]<br />
					3. Kaneta - machasa&#7747;.<br />
					[E.] Ke &#257;magandh&#257; manujesu brahma eta&#7747; na vinda tad vīra br&#363;hi yen&#257;v&#7771;t&#257; v&#257;rivah&#257; kuk&#363;l&#257; ap&#257;yik&#257; nirv&#7771;t&#257; brahmalokam - mah&#257;vastu.<br />
					[F.] Krodho m&#7771;&#7779;av&#257;da katha&#7747;kath&#257; va. . . . . Atim&#257;no. . . . . &#298;r&#7779;y&#257; hi&#7747;s&#257; parav&#257;daro&#7779;a&#7751;a. . . Mah&#257;vastu.</p>

					<p>[BJT Page 368]</p>

					<p class="f4">Re&#7751;ur&#257;j&#257; mantan&#257;<br />
					Atha kho bho mah&#257;govindo br&#257;hma&#7751;o yena re&#7751;u r&#257;j&#257; tenupasa&#7749;kami. Upasa&#7749;kamitv&#257; re&#7751;u&#7747; r&#257;j&#257;na&#7747; etadavoca: a&#241;&#241;a&#7747;'d&#257;ni bhava&#7747; purohita&#7747; pariyesatu yo bhoto rajja&#7747; anus&#257;sissati. Icch&#257;maha&#7747; bho ag&#257;rasm&#257; anag&#257;riya&#7747; pabbajitu&#7747; yath&#257; kho pana me suta&#7747; brahmuno &#257;magandhe bh&#257;sam&#257;nassa te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti."</p>

					<p class="f4">"&#256;mantay&#257;mi r&#257;j&#257;na&#7747; re&#7751;u&#7747; bh&#363;mipati&#7747; aha&#7747;,<br />
					Tva&#7747; paj&#257;nassu rajjena n&#257;ha&#7747; porohicce rame"[g]</p>

					<p class="f4">"Sace te &#363;na&#7747; k&#257;mehi aha&#7747; parip&#363;ray&#257;mi te,<br />
					Yo ta&#7747; hi&#7747;sati v&#257;remi bh&#363;mi sen&#257;pati aha&#7747;."</p>

					<p class="f4">Tuva&#7747; pit&#257; aha&#7747; putto m&#257; no govinda p&#257;jahi"[h]<br />
					"Na matthi &#363;na&#7747; k&#257;mehi bhi&#7747;sit&#257; me na vijjati.</p>

					<p class="f4">Amanussavaco sutv&#257; tasm&#257;'ha&#7747; na gahe rame,<br />
					<a id="pg244"><span class="f2 g"><b>[page 244]</b></span></a> amanusso katha&#7747;va&#7751;&#7751;o ka&#7747; te attha&#7747; abh&#257;satha. [J]</p>

					<p class="f4">Ya&#7747; ca sutv&#257; jah&#257;si no gehe amhe ca kevale"[j]<br />
					"Upavutthassa me pubbe yaṭṭhuk&#257;massa me ghato.</p>

					<p class="f4">Aggi pajjalito &#257;si kusapattaparitthato[k]<br />
					Tato me brahm&#257; p&#257;turahu brahm&#257;lok&#257; sanantano.</p>

					<p class="f4">So me pa&#241;ha&#7747; viy&#257;k&#257;si ta&#7747; sutv&#257; na gahe rame"[l]<br />
					"Saddah&#257;mi aha&#7747; bhoto ya&#7747; tva&#7747; govinda bh&#257;sasi.</p>

					<p class="f4">Amanussavaco sutv&#257; katha&#7747; vattetha a&#241;&#241;ath&#257;[m]<br />
					Te ta&#7747; anuvattiss&#257;ma satth&#257; govinda no bhava&#7747;.</p>

					<p class="f4">Ma&#7751;i yath&#257; ve&#7735;uriyo ak&#257;co vimalo subho,<br />
					Eva&#7747; suddh&#257; cariss&#257;ma govindasas&#257;nus&#257;sane"ti.</p>

					<p class="f4">[G.] &#256;mantremi mah&#257;r&#257;ja re&#7751;u bh&#363;mipate tava pravraj&#257;mi prajahitv&#257; r&#257;jya&#7747; paurohitya&#7747; ca me - mah&#257;vastu.<br />
					[H.] Sa cedasti &#363;na&#7747; k&#257;mehi vaya&#7747; te p&#363;ray&#257;ma ta&#7747; ko v&#257; bhavanta&#7747; heṭheti. . . . . . Bhav&#257;n pit&#257; vaya&#7747; putro m&#257; govinda pravraj&#257;hi - mah&#257;vastu.<br />
					[I.] Na asti &#363;na&#7747; k&#257;mehi heṭhayit&#257; na vidyati amanu&#7779;yavacana&#7747; &#347;rutv&#257;. . . . - Mah&#257;vastu.<br />
					[J.] Amanu&#7779;yo katha&#7747;var&#7751;o ki&#7747; v&#257; arthamabh&#257;&#7779;ata yasya v&#257;ca&#7747; &#347;rutv&#257; jah&#257;si asm&#257;ka&#7747; g&#7771;ha&#7747; ca kevalam - mah&#257;vastu.<br />
					[K.] Sarvato ya ya&#7779;ṭuk&#257;masya upavustatya me sata&#7717; a&#347;ni prajav&#257;lito &#257;si ku&#347;cīraparicchado mah&#257;vastu.<br />
					[L.] Tane hammī pr&#257;durabh&#363;d brahma loke san&#257;tano yasy&#257;ha&#7747; vacana&#7747; &#347;rutv&#257; jah&#257;mi yu&#7779;am&#257;ka&#7747; g&#7771;ha&#7747; ca kevalam - mah&#257;vastu.<br />
					[M.] &#346;rad dadh&#257;ma vaya&#7747; bhavato yath&#257; govindo bh&#257;&#7779;ati amanu&#7779;yavacana&#7747; &#347;rutv&#257; katha&#7747; vartema anyath&#257; - mah&#257;vastu.</p>

					<p>[BJT Page 370]</p>

					<p class="f4">"Sace bhava&#7747; govindo ag&#257;rasm&#257; anag&#257;riya&#7747; pabbajissati, mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti.</p>

					<p class="f4">Chakkhattiy&#257;mantan&#257; 28. Atha kho bho mah&#257;govindo br&#257;hma&#7751;o yena te cha khattiy&#257; tenupasa&#7749;kami, upasa&#7749;kamitv&#257; te cha khattiye etadavoca: "a&#241;&#241;a&#7747;' d&#257;ni bhavanto purohita&#7747; pariyesantu, yo bhavant&#257;na&#7747; rajje anus&#257;sissati. Icch&#257;maha&#7747; bho ag&#257;rasm&#257; anag&#257;riya&#7747; pabbajitu&#7747; yath&#257; kho pana me suta&#7747; brahmuno &#257;magandhe bh&#257;sam&#257;nassa, te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti. " Atha kho bho te cha khattiy&#257; ekamanta&#7747; apakkamma <a id="pg245"><span class="f2 g"><b>[page 245]</b></span></a> eva&#7747; samacintesu&#7747;. "Ime kho br&#257;hma&#7751;&#257; n&#257;ma dhanaluddh&#257;, yann&#363;na maya&#7747; mah&#257;govinda&#7747; br&#257;hma&#7751;a&#7747; dhanena sikkheyy&#257;m&#257;"ti. Te mah&#257;govinda&#7747; br&#257;hma&#7751;a&#7747; upasa&#7749;kamitv&#257; evam&#257;ha&#7747;su, "sa&#7747;vijjati kho bho imesu sattasu rajjesu pahuta&#7747; s&#257;pateyya&#7747;, tato bhoto y&#257;vatakena attho t&#257;vataka&#7747; &#257;harīyatanti. "</p>

					<p class="f4">"Ala&#7747; bho mamapida&#7747; pah&#363;ta&#7747; s&#257;pateyya&#7747; bhavant&#257;na&#7747; yeva v&#257;bhas&#257; tamaha&#7747; sabba&#7747; pah&#257;ya ag&#257;rasm&#257; anag&#257;riya&#7747; pabbajiss&#257;mi. Yath&#257; kho pana me suta&#7747; brahmuno &#257;magandhe bh&#257;sam&#257;nassa, te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti.</p>

					<p class="f4">Atha kho bho te cha khattiy&#257; ekamanta&#7747; apakkamma eva&#7747; samacintesu&#7747;: ime kho br&#257;hma&#7751;&#257; n&#257;ma itthiluddh&#257;. Yann&#363;na maya&#7747; mah&#257;govinda&#7747; br&#257;hma&#7751;a&#7747; itthihi sikkheyy&#257;m&#257; ti. Te mah&#257;govinda&#7747; br&#257;hma&#7751;a&#7747; upasa&#7749;kamitv&#257; evam&#257;ha&#7747;su: sa&#7747;vijjanti kho bho imesu sattasu rajjesu pahut&#257; itthiyo. Tato bhoto y&#257;vatik&#257;hi attho, t&#257;vatik&#257; &#257;nīyyantanti.</p>

					<p class="f4">"Ala&#7747; bho, mamapi t&#257; catt&#257;ris&#257; bhariy&#257; t&#257;disiyo t&#257;'p&#257;ha&#7747; sabb&#257; pah&#257;ya ag&#257;rasm&#257; anag&#257;riya&#7747; pabbajiss&#257;mi. Yath&#257; kho pana me suta&#7747; brahmuno &#257;magandhe bh&#257;sam&#257;nassa, te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti. "</p>

					<p>[BJT Page 372]</p>

					<p class="f4">29. <a id="pg246"><span class="f2 g"><b>[page 246]</b></span></a> sace bhava&#7747; govindo ag&#257;rasm&#257; anag&#257;riya&#7747; pabbajissati, mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatīti.</p>

					<p class="f4">"Sace jahatha k&#257;m&#257;ni yattha satto puthujjano,<br />
					&#256;rabhavho da&#7735;h&#257; bhotha khantībalasam&#257;hit&#257;</p>

					<p class="f4">Esa maggo uju maggo esa maggo anuttaro,<br />
					Saddhammo sabbhī rakkhito brahmalok&#363;papattiy&#257;"ti:</p>

					<p class="f4">30. "Tena hi bhava&#7747; govindo satta vass&#257;ni &#257;gametu, sattanna&#7747; vass&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti.</p>

					<p class="f4">"Aticira&#7747; kho bho satta vass&#257;ni. N&#257;ha&#7747; sakkomi bhavante sattavass&#257;ni &#257;gametu&#7747; ko nu kho pana bho j&#257;n&#257;ti jīvit&#257;na&#7747; gamanīyo sampar&#257;yo mant&#257;ya&#7747; boddhabba&#7747;, kattabba&#7747; kusala&#7747; caritabba&#7747; brahmacariya&#7747;, natthi j&#257;tassa amara&#7751;a&#7747;. Yath&#257; kho pana me suta&#7747; brahmuno &#257;magandho bh&#257;sam&#257;nassa te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti. " "Tena hi bhava&#7747; govindo chabbass&#257;ni &#257;gametu, chabbassanna&#7747; vass&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. Tena hi bhava&#7747; govindo pa&#241;ca vass&#257;ni &#257;gametu, pa&#241;canna&#7747; vass&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. Tena hi bhava&#7747; govindo catt&#257;ri vass&#257;ni &#257;gametu, catunna&#7747; vass&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. Tena hi bhava&#7747; govindo tī&#7751;i vass&#257;ni &#257;gametu, ti&#7751;&#7751;a&#7747; vass&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. Tena hi bhava&#7747; govindo dve vass&#257;ni &#257;gametu, dvinana&#7747; vass&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. Tena hi bhava&#7747; govindo eka&#7747; vassa&#7747; &#257;gametu. Ekassa vassassa accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti.</p>

					<p class="f4">"Aticira&#7747; kho bho eka&#7747; vassa&#7747;, n&#257;ha&#7747; sakkomi <a id="pg247"><span class="f2 g"><b>[page 247]</b></span></a> bhavante eka&#7747; vassa&#7747; &#257;gametu&#7747;. Ko nu kho pana bho j&#257;n&#257;ti jīvit&#257;n&#257;&#7747; gamanīyo sampar&#257;yo mant&#257;ya&#7747; boddhabba&#7747;. Katabba&#7747; kusala&#7747;, caritabba&#7747; brahmacariya&#7747;, natthi j&#257;tassa amara&#7751;a&#7747;. Yath&#257; kho pana me suta&#7747; brahmuno &#257;magandhe bh&#257;sam&#257;nassa, te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti.</p>

					<p class="f4">"Tena hi bhava&#7747; govindho satta m&#257;s&#257;ni &#257;gametu. Sattanna&#7747; m&#257;n&#257;sa&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti.</p>

					<p class="f4">[N.] Sacejjahatha k&#257;m&#257;ni yatra rakt&#257;&#7717; p&#7771;thagjan&#257;&#7717; sasta&#7747; bhaved d&#7771;&#7693;hībhavatha k&#7779;antībala sam&#257;hit&#257; - mah&#257;vastu.<br />
					[O.] E&#7779;a m&#257;rgo brahmapure e&#7779;a m&#257;rga&#7717; san&#257;tana&#7717; saddharmaviyibhir&#257;khy&#257;to brahmalokopapattaye - mah&#257;vastu.</p>

					<p>[BJT Page 374]</p>

					<p class="f4">"Aticira&#7747; kho bho satta m&#257;s&#257;ni. N&#257;ha&#7747; sakkomi bhavante satta m&#257;s&#257;ni &#257;gametu&#7747;. Ko nu kho pana bho j&#257;n&#257;ti jīvit&#257;na&#7747;? Gamanīyo sampar&#257;yo, mant&#257;ya boddhabba&#7747; kattabba&#7747; kusala&#7747; caritabba&#7747; buhmacariya&#7747; natthi j&#257;tassa amara&#7751;a&#7747;. Yath&#257; kho pana me suta&#7747; brahmuno &#257;magandhe bh&#257;sam&#257;nassa te na sunimmaday&#257; ag&#257;ra&#7747; ajjh&#257;vasat&#257; pabbajiss&#257;maha&#7747; bho ag&#257;rasm&#257; anag&#257;riyanti."</p>

					<p class="f4">"Tena hi bhava&#7747; govindo cha m&#257;s&#257;ni &#257;gametu. Cha m&#257;s&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. "Tena hi bhava&#7747; govindo pa&#241;ca m&#257;s&#257;ni &#257;gametu. Pa&#241;canna&#7747; m&#257;s&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. "Tena hi bhava&#7747; govindo catt&#257;ri m&#257;s&#257;ni &#257;gametu. Catunna&#7747; m&#257;s&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. "Tena hi bhava&#7747; govindo dve m&#257;s&#257;ni &#257;gametu. Dvinna&#7747; m&#257;s&#257;na&#7747; accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. "Tena hi bhava&#7747; govindo eka&#7747; m&#257;sa&#7747; &#257;gametu. Ekam&#257;sassa accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti. "Tena hi bhava&#7747; govindo addham&#257;sa&#7747; &#257;gametu. Addham&#257;sassa accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti.</p>

					<p class="f4">Aticira&#7747; kho bho so addham&#257;so. N&#257;ha&#7747; sakkomi bhavante addham&#257;sa&#7747; &#257;gametu&#7747; ko nu kho pana bho j&#257;n&#257;ti jīvit&#257;na&#7747;. Gamanīyo sampar&#257;yo, mant&#257;ya boddhabba&#7747; kattabba&#7747; kusala&#7747; caritabba&#7747; brahmacariya&#7747; natthi j&#257;tassa amara&#7751;a&#7747;. Yath&#257; kho pana me suta&#7747; brahmuno &#257;magandhe bh&#257;sam&#257;nassa te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti. "</p>

					<p class="f4"><a id="pg248"><span class="f2 g"><b>[page 248]</b></span></a> tena hi bhava&#7747; govindo satt&#257;ha&#7747; &#257;gametu, y&#257;va maya&#7747; sake puttabh&#257;taro rajjena1 anus&#257;siss&#257;ma. Satt&#257;hassa accayena mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti.</p>

					<p class="f4">"Na cira&#7747; kho bho satt&#257;ha&#7747;, &#257;gamess&#257;maha&#7747; bhavante satt&#257;hanti"</p>

					<p class="f4">Br&#257;hma&#7751;amah&#257;s&#257;l&#257;dīna&#7747; &#257;mantan&#257;<br />
					30. Atha kho bho mah&#257;govindo br&#257;hma&#7751;o yena te satta ca br&#257;hma&#7751;amah&#257;s&#257;l&#257; satta ca nah&#257;takasat&#257;ni tenupasa&#7749;kami. Upasa&#7749;kamitv&#257; satta ca br&#257;hma&#7751;amah&#257;s&#257;le satta ca nah&#257;takasat&#257;ni etadavoca: a&#241;&#241;a&#7747;'d&#257;ni bhavanto &#257;cariya&#7747; pariyesantu yo bhavant&#257;na&#7747; mante v&#257;cessati. Icch&#257;maha&#7747; bho ag&#257;rasm&#257; anag&#257;riya&#7747; pabbajitu&#7747; yath&#257; kho pana me suta&#7747; brahmuno &#257;magandhe bh&#257;sam&#257;nassa te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti. "</p>

					<p class="f4">1. Rajje (sy&#257;)</p>

					<p>[BJT Page 376]</p>

					<p class="f4">"M&#257; bhava&#7747; govindo ag&#257;rasm&#257; anag&#257;riya&#7747; pabbaji. Pabbajj&#257; bho appesakkh&#257; ca appal&#257;bh&#257; ca brahma&#241;&#241;a&#7747; mahesakkha&#241;ca mah&#257;l&#257;bha&#241;c&#257;ti. "M&#257; bhavanto eva&#7747; avavuttha "pabbajj&#257; appesakkh&#257; ca appal&#257;bh&#257; ca, brahma&#241;&#241;a&#7747; mahesakkha&#241;ca mah&#257;l&#257;bha&#241;c&#257;"ti. Ko nu kho bho a&#241;&#241;atra may&#257; mahesakkhataro v&#257; mah&#257;l&#257;bhataro v&#257;? Aha&#7747; hi bho etarahi r&#257;j&#257;'va ra&#241;&#241;a&#7747;, brahm&#257;'va brahm&#257;na&#7747;, dev&#257;t&#257;'va gahapatik&#257;na&#7747;. Tamaha&#7747; sabba&#7747; pah&#257;ya ag&#257;rasm&#257; anag&#257;riya&#7747; pabbajiss&#257;mi. Yath&#257; kho pana me suta&#7747; brahmuno &#257;magandhe bh&#257;sam&#257;nassa, te na sunimmaday&#257; <a id="pg249"><span class="f2 g"><b>[page 249]</b></span></a> ag&#257;ra&#7747; ajjh&#257;vasat&#257;. Pabbajiss&#257;maha&#7747; bho ag&#257;rasm&#257; anag&#257;riyanti. "Sace bhava&#7747; govindo ag&#257;rasm&#257; anag&#257;riya&#7747; pabbajissati, mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti.</p>

					<p class="f4">Bhariy&#257;na&#7747; &#257;mantan&#257;<br />
					31. Atha kho bho mah&#257;govindo br&#257;hma&#7751;o yena catt&#257;ris&#257; ca bhariy&#257; s&#257;disiyo tenupasa&#7749;kami. Upasa&#7749;kamitv&#257; catt&#257;ris&#257; bhariy&#257; s&#257;disiyo etadavoca: y&#257; bhotīna&#7747; icchati sak&#257;ni v&#257; &#241;&#257;tikul&#257;ni gacchatu, a&#241;&#241;a&#7747; v&#257; bhatt&#257;ra&#7747; pariyesatu. Icch&#257;maha&#7747; bhoti ag&#257;rasm&#257; anag&#257;riya&#7747; pabbajitu&#7747;. Yath&#257; kho pana me suta&#7747; brahmuno &#257;magandhe bh&#257;sam&#257;nassa, te na sunimmaday&#257; ag&#257;ra&#7747; ajjh&#257;vasat&#257;. Pabbajiss&#257;maha&#7747; bhotī ag&#257;rasm&#257; anag&#257;riyanti. "</p>

					<p class="f4">"Tva&#241;&#241;eva no &#241;&#257;ti &#241;&#257;tik&#257;m&#257;na&#7747;, tva&#7747; pana bhatt&#257; bhattuk&#257;k&#257;m&#257;na&#7747;. Sace bhava&#7747; govindo ag&#257;rasm&#257; anag&#257;riya&#7747; pabbajissati, mayampi ag&#257;rasm&#257; anag&#257;riya&#7747; pabbajiss&#257;ma. Atha y&#257; te gati s&#257; no gati bhavissatī"ti.</p>

					<p class="f4">Mah&#257;govindapabbajj&#257;<br />
					32. Atha kho bho mah&#257;govindo br&#257;hma&#7751;o tassa satt&#257;hassa accayena kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbaji. Pabbajita&#7747; pana mah&#257;govinda&#7747; br&#257;hma&#7751;a&#7747; satta ca r&#257;j&#257;no khattiy&#257; muddh&#257;vasitt&#257;, satta ca br&#257;hma&#7751;amah&#257;s&#257;l&#257; satta ca nah&#257;takasat&#257;ni, catt&#257;ris&#257; ca bhariy&#257; s&#257;disiyo, anek&#257;ni ca khattiyasahass&#257;ni, anek&#257;ni ca br&#257;hma&#7751;asahass&#257;ni, anek&#257;ni ca gahapatisahass&#257;ni, anekehi ca itth&#257;g&#257;rehi itthik&#257;yo kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; mah&#257;govinda&#7747; br&#257;hma&#7751;a&#7747; ag&#257;rasm&#257; anag&#257;riya&#7747; pabbajita&#7747; anupabbaji&#7747;su. T&#257;ya suda&#7747; bho paris&#257;ya parivuto mah&#257;govindo br&#257;hma&#7751;o g&#257;manīgamar&#257;jadh&#257;nīsu <a id="pg250"><span class="f2 g"><b>[page 250]</b></span></a> c&#257;rika&#7747; carati. Ya&#7747; kho pana bho tena samayena mah&#257;govindo br&#257;hma&#7751;o g&#257;ma&#7747; v&#257; nigama&#7747; v&#257; upasa&#7749;kamati tattha r&#257;j&#257;'va hoti ra&#241;&#241;a&#7747;, brahm&#257;'va br&#257;hma&#7751;&#257;na&#7747;, devat&#257;'va gahapatik&#257;na&#7747;.</p>

					<p>[BJT Page 378]</p>

					<p class="f4">Tena kho pana samayena manuss&#257; khipanti v&#257; upakkhalanti v&#257;, te evam&#257;ha&#7747;su: 'namatthu mah&#257;govindassa br&#257;hma&#7751;assa, namatthu sattapurohitass&#257;'ti.</p>

					<p class="f4">33. Mah&#257;govindo bho br&#257;hma&#7751;o mett&#257;sahagatena cetas&#257; eka&#7747; disa&#7747; pharitv&#257; vih&#257;si, tath&#257; dutiya&#7747;, tath&#257; tatiya&#7747;, tath&#257; catuttha&#7747;. Iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mett&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjena pharitv&#257; vih&#257;si. Karu&#7751;&#257;sahagatena cetas&#257; eka&#7747; disa&#7747; pharitv&#257; vih&#257;si, tath&#257; dutiya&#7747;, tath&#257; tatiya&#7747;, tath&#257; catuttha&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mudit&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjena pharitv&#257; vih&#257;si. Upekkh&#257;sahagatena cetas&#257; eka&#7747; disa&#7747; pharitv&#257; vih&#257;si, tath&#257; dutiya&#7747;, tath&#257; tatiya&#7747;, tath&#257; catuttha&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; upekkh&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjena pharitv&#257; vih&#257;si. S&#257;vak&#257;na&#241;ca brahmalokasahabyat&#257;ya magga&#7747; desesi.</p>

					<p class="f4">34. Ye kho pana bho tena samayena mah&#257;govindassa br&#257;hma&#7751;assa s&#257;vak&#257; sabbena sabba&#7747; s&#257;sana&#7747; &#257;j&#257;ni&#7747;su, te k&#257;yassa bhed&#257; parammara&#7751;&#257; sugati&#7747; brahmaloka&#7747; upapajji&#7747;su. Ye na sabbena sabba&#7747; s&#257;sana&#7747; &#257;j&#257;ni&#7747;su, te k&#257;yassa bhed&#257; parammara&#7751;&#257; appekacce paranimmitavasavattīna&#7747; dev&#257;na&#7747; sahabyata&#7747; upapajji&#7747;su, appekacce nimm&#257;&#7751;aratīna&#7747; dev&#257;na&#7747; sahabyata&#7747; upapajji&#7747;su. Appekacce tusit&#257;na&#7747; dev&#257;na&#7747; sahabyata&#7747; upapajji&#7747;su. Appekacce y&#257;m&#257;na&#7747; dev&#257;na&#7747; <a id="pg251"><span class="f2 g"><b>[page 251]</b></span></a> sahabyata&#7747; upapajji&#7747;su, appekacce t&#257;vati&#7747;s&#257;na&#7747; dev&#257;na&#7747; sahabyata&#7747; upapajji&#7747;su, appekacce c&#257;tummah&#257;r&#257;jik&#257;na&#7747; dev&#257;na&#7747; sahabyata&#7747; upapajji&#7747;su. Ye sabbanihīna&#7747; k&#257;ya&#7747; parip&#363;resu&#7747; te gandhabbak&#257;ya&#7747; parip&#363;resu&#7747;.</p>

					<p class="f4">Iti kho pana sabbesa&#7747; yeva tesa&#7747; kulaputt&#257;na&#7747; amogh&#257; pabbajj&#257; ahosi ava&#241;jh&#257; saphal&#257; saudray&#257;"ti.</p>

					<p class="f4">35. "Sarati ta&#7747; bhagav&#257;"ti.</p>

					<p class="f4">[BJT Page 380]</p>

					<p class="f4">"Sar&#257;maha&#7747; pa&#241;casikha, aha&#7747; tena samayena mah&#257;govindo br&#257;hma&#7751;o ahosi&#7747; aha&#7747; tesa&#7747; s&#257;vak&#257;na&#7747; brahmalokasahabyat&#257;ya magga&#7747; desesi&#7747;. Ta&#7747; kho pana me pa&#241;casikha, brahmacariya&#7747; na nibbid&#257;ya na vir&#257;g&#257;ya na nirodh&#257;ya na upasam&#257;ya na abhi&#241;&#241;&#257;ya na sambodh&#257;ya na nibb&#257;n&#257;ya sa&#7747;vattati, y&#257;vadeva brahma lokupapattiy&#257;.<br />
					Ida&#7747; kho pana me pa&#241;casikha, brahmacariya&#7747; ekantanibbid&#257;ya vir&#257;g&#257;ya nirodh&#257;ya upasam&#257;ya abhi&#241;&#241;&#257;ya sambodh&#257;ya nibb&#257;n&#257;ya sa&#7747;vattati, ti katama&#241;ca ta&#7747; pa&#241;casikha, brahmacariya&#7747; ekanta nibbid&#257;ya vir&#257;g&#257;ya nirodh&#257;ya upasam&#257;ya abhi&#241;&#241;&#257;ya sambodh&#257;ya nibb&#257;n&#257;ya sa&#7747;vattati? Ayameva ariyo aṭṭha&#7749;giko maggo, seyyathīda&#7747;? Samm&#257;diṭṭhi samm&#257; sa&#7749;kappo samm&#257;v&#257;c&#257; samm&#257;kammanto samm&#257;&#257;jīvo samm&#257;v&#257;y&#257;mo samm&#257;sati samm&#257;sam&#257;dhi. Ida&#7747; kho ta&#7747; pa&#241;casikha, brahmacariya&#7747; ekantanibbid&#257;ya vir&#257;g&#257;ya nirodh&#257;ya upasam&#257;ya abhi&#241;&#241;&#257;ya sambodh&#257;ya nibb&#257;n&#257;ya sa&#7747;vattati.</p>

					<p class="f4">36. Ye kho pana me pa&#241;casikha s&#257;vak&#257; sabbena sabba&#7747; s&#257;sana&#7747; &#257;j&#257;nanti, te &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; <a id="pg252"><span class="f2 g"><b>[page 252]</b></span></a> abhi&#241;&#241;&#257; sacchikatv&#257; upasampajja viharanti ye na sabbena sabba&#7747; s&#257;sana&#7747; &#257;j&#257;nanti, te pa&#241;canna&#7747; orambh&#257;giy&#257;na&#7747; sa&#7747;&#241;&#241;ojan&#257;na&#7747; parikkhay&#257; opap&#257;tik&#257; honti, tattha parinibb&#257;yino an&#257;vattidhamm&#257; tasm&#257; lok&#257;. Ye na sabbena sabba&#7747; s&#257;sana&#7747; &#257;j&#257;nanti, appekacce ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; tanutt&#257; sakad&#257;g&#257;mino honti, sakideva ima&#7747; loka&#7747; r&#257;gadosamoh&#257;na&#7747; &#257;gantv&#257; dukkhantassa&#7747; karissanti. Ye na sabbena sabba&#7747; s&#257;sana&#7747; &#257;j&#257;nanti appekacce ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; sot&#257;pann&#257; honti avinip&#257;tadhamm&#257; niyat&#257; sambodhipar&#257;ya&#7751;&#257;. Iti kho pa&#241;casikha, sabbesa&#7747; yeva imesa&#7747; kulaputt&#257;na&#7747; amogh&#257; pabbajj&#257; ava&#241;jh&#257; saphal&#257; saudray&#257;"ti.</p>

					<p class="f4">Idamavo ca bhagav&#257;, attamano pa&#241;casikho gandhabbaputto bhagavato bh&#257;sita&#7747; abhinanditv&#257; anumoditv&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; tatthevantaradh&#257;yī ti.</p>

					<p class="f4">Mah&#257;govindasutta&#7747; chaṭṭha&#7747;.</p>

					<p>[BJT Page 382]</p>

					<p class="f4">7.<br />
					<a id="pg253"><span class="f2 g"><b>[page 253]</b></span></a> mah&#257;samayasutta&#7747;</p>

					<p class="f4">1. Eva&#7747; me suta&#7747;: eka&#7747; samaya&#7747; bhagav&#257; sakkesu viharati kapivatthusmi&#7747; mah&#257;vane mahat&#257; bhikkhusa&#7749;ghena saddhi&#7747; pa&#241;camattehi bhikkhusatehi sabbeheva arahantehi. Dasahi ca lokadh&#257;tuhi devat&#257; yebhuyyena sannipatit&#257; honti bhagavanta&#7747; dassan&#257;ya bhikkhusa&#7749;gha&#241;ca. Atha kho catunna&#7747; suddhav&#257;sak&#257;yik&#257;na&#7747; devat&#257;na&#7747;1 etadahosi:</p>

					<p class="f4">"Aya&#7747; kho bhagav&#257; sakkesu viharati kapilavatthusmi&#7747; mah&#257;vane mahat&#257; bhikkhusa&#7749;ghena saddhi&#7747; pa&#241;camattehi bhikkhusatehi sabbeheva arahantehi dasahi ca lokadh&#257;t&#363;hī devat&#257; yebhuyyena sannipatit&#257; honti bhagavanta&#7747; dassan&#257;ya bhikkhusa&#7749;gha&#241;ca, yann&#363;na mayampi yena bhagav&#257; tenupasa&#7749;kameyy&#257;ma. Upasa&#7749;kamitv&#257; bhagavato santike pacceka&#7747; g&#257;tha&#7747;2 bh&#257;seyy&#257;m&#257;"ti.<br />
					2. Atha kho t&#257; devat&#257; seyyath&#257;pi n&#257;ma balav&#257; puriso sami&#241;jita&#7747;3 v&#257; b&#257;ha&#7747; pas&#257;reyya, pas&#257;rita&#7747; v&#257; b&#257;ha&#7747; <a id="pg254"><span class="f2 g"><b>[page 254]</b></span></a> sami&#241;jeyya, 4 evameva suddh&#257;v&#257;sesu devesu antarahit&#257; bhagavato purato p&#257;turahesu&#7747;, 5 atha kho t&#257; devat&#257; bhagavanta&#7747; abhiv&#257;detv&#257; ekamanta&#7747; aṭṭha&#7747;su, ekamanta&#7747; ṭhit&#257; kho ek&#257; devat&#257; bhagavato santike ima&#7747; g&#257;tha&#7747; abh&#257;si;</p>

					<p class="f4">"Mah&#257;samayo pavanasmi&#7747; devak&#257;y&#257; sam&#257;gat&#257;,<br />
					&#256;gatamha ima&#7747; dhammasamaya&#7747; dakkhit&#257;ye apar&#257;jitasa&#7749;ghanti, "</p>

					<p class="f4">Atha kho apar&#257; devat&#257; bhagavato santike ima&#7747; g&#257;tha&#7747; abh&#257;si;</p>

					<p class="f4">1. Dev&#257;na&#7747; - [PTS] sy&#257;. 2. Paccekag&#257;tha&#7747; - [PTS] sy&#257;. 3. Sammi&#7747;jita&#7747;, (sīmu).<br />
					4. Sammi&#7747;jeyya (sīmu). 5. P&#257;turaha&#7747;su [PTS]</p>

					<p>[BJT Page 384]</p>

					<p class="f4">"Tatra bhikkhavo sam&#257;daha&#7747;su cittamattano ujukamaka&#7747;su,<br />
					S&#257;rathīva nett&#257;ni gahetv&#257; indriy&#257;ni rakkhanti paṇḍit&#257;"ti.</p>

					<p class="f4">Atha kho apar&#257; devat&#257; bhagavato santike ima&#7747; g&#257;tha&#7747; abh&#257;si:</p>

					<p class="f4">Chetv&#257; khīla&#7747; chetv&#257; paligha&#7747; indakhīla&#7747; &#363;hacca1 manej&#257;,<br />
					Te caranti suddh&#257; vimal&#257; cakkhumat&#257; sudant&#257; susu n&#257;g&#257;'ti.</p>

					<p class="f4"><a id="pg255"><span class="f2 g"><b>[page 255]</b></span></a> atha kho apar&#257; devat&#257; bhagavato santike ima&#7747; g&#257;tha&#7747; abh&#257;si:</p>

					<p class="f4">"Ye keci buddha&#7747; sara&#7751;a&#7747; gat&#257;se na te gamissanti ap&#257;yabh&#363;mi&#7747;2<br />
					Pah&#257;ya m&#257;nusa&#7747; deha&#7747; devak&#257;ya&#7747; parip&#363;ressanti'ti.</p>

					<p class="f4">3. Atha kho bhagav&#257; bhikkhu &#257;mantesi, "yebhuyyena bhikkhave dasasu lokadh&#257;t&#363;su devat&#257; sannipatit&#257; honti, tath&#257;gata&#7747; dassan&#257;ya bhikkhusa&#7749;gha&#241;ca, ye pi te bhikkhave ahesu&#7747;, atītamaddh&#257;na&#7747; arahanto samm&#257;sambuddh&#257;, tesampi bhagavant&#257;na&#7747; eta&#7747;param&#257;3 yeva devat&#257; sannipatit&#257; ahesu&#7747; seyyath&#257;pi mayha&#7747; etarahi. Ye pi te bhikkhave bhavissanti an&#257;gatamaddh&#257;na&#7747; arahanto samm&#257;sambuddh&#257;, tesampi bhagavant&#257;na&#7747; eta&#7747;param&#257; yeva devat&#257; sannipatt&#257; bhavissanti, seyyath&#257;pi mayha&#7747; etarahi. &#256;cikkhiss&#257;mi bhikkhave devak&#257;y&#257;na&#7747; n&#257;m&#257;ni, kittayiss&#257;mi bhikkhave devak&#257;y&#257;na&#7747; n&#257;m&#257;ni, desiss&#257;mi bhikkhave devak&#257;y&#257;na&#7747; n&#257;m&#257;ni. Ta&#7747; su&#7751;&#257;tha s&#257;dhuka&#7747; manasikarotha bh&#257;siss&#257;mi"ti. "Evambhante"ti kho te bhikkh&#363; bhagavato paccassosu&#7747; bhagav&#257; etadavoca:</p>

					<p class="f4">4. Silokamanukass&#257;mi yattha bhumm&#257; tadassit&#257;,<br />
					Ye sīt&#257; girigabbhara&#7747;4 pahitatt&#257; sam&#257;hit&#257;.</p>

					<p class="f4">Puth&#363; sīh&#257;'va sallīn&#257; lomaha&#7747;s&#257;hisambhuno,<br />
					Od&#257;tamanas&#257; suddh&#257; vippasann&#257; man&#257;vil&#257;. 5</p>

					<p class="f4"><a id="pg256"><span class="f2 g"><b>[page 256]</b></span></a> bhiyyo pa&#241;casate &#241;atv&#257; vane k&#257;pilavatthave,<br />
					Tato &#257;mattayī satth&#257; s&#257;vake s&#257;sane rate.</p>

					<p class="f4">Devak&#257;y&#257; abhikkant&#257; te vij&#257;n&#257;tha bhikkhavo.<br />
					Te ca &#257;tappamakaru&#7747; sutv&#257; buddhassa s&#257;sana&#7747;.</p>

					<p class="f4">1. Uhacca (kam). 2. Ap&#257;ya&#7747; (sīmu. ). 3. Etaparam&#257; (sī. ) 4. Gabbh&#257;ra&#7747; (sīmu. ). 5. Vippasannaman&#257;vil&#257; (machasa&#7747; [PTS]</p>

					<p>[BJT Page 386]</p>

					<p class="f4">Tesa&#7747; p&#257;turahu &#241;&#257;&#7751;a&#7747; amanuss&#257;na dassana&#7747;,<br />
					Appeke satamaddakkhu&#7747; sahassa&#7747; atha sattari&#7747;.<br />
					Sata&#7747; eke sahass&#257;na&#7747; amanuss&#257;namaddasu&#7747;,<br />
					Appeke'nantamaddakkhu&#7747; dis&#257; sabb&#257; phuṭ&#257; ahu. 1</p>

					<p class="f4">5. Ta&#241;ca sabba&#7747; abhi&#241;&#241;&#257;ya vavatthitv&#257;na 2 cakkhum&#257;,<br />
					Tato &#257;mantayī satth&#257; s&#257;vake s&#257;sane rate.</p>

					<p class="f4">"Devak&#257;y&#257; abhikkant&#257; te vij&#257;n&#257;tha bhikkhavo,<br />
					Ye vo'ha&#7747; kittayiss&#257;mi gir&#257;hi anupubbaso.</p>

					<p class="f4">Sattasahass&#257; te yakkh&#257; bhumm&#257; k&#257;pilavatthav&#257;,<br />
					Iddhimanto jutīmanto va&#7751;&#7751;avanto yasassino.<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;,</p>

					<p class="f4">Cha sahass&#257; hemavat&#257; yakkh&#257; n&#257;nattava&#7751;&#7751;ino.<br />
					Iddhimanto jutīmanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;,</p>

					<p class="f4">6. S&#257;t&#257;gir&#257; tisahass&#257; yakkh&#257; n&#257;nattava&#7751;&#7751;ino<br />
					Iddhimanto jutīmanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;,</p>

					<p class="f4">Iccete so&#7735;asahass&#257; yakkh&#257; n&#257;nattava&#7751;&#7751;ino<br />
					Iddhimanto jutīmanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;,</p>

					<p class="f4"><a id="pg257"><span class="f2 g"><b>[page 257]</b></span></a> vess&#257;mitt&#257; pa&#241;casat&#257; yakkh&#257; n&#257;nattava&#7751;&#7751;ino<br />
					Iddhimanto jutīmanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;,</p>

					<p class="f4">Kumbhīro r&#257;jagahiko vepullassa nivesana&#7747;[a]<br />
					Bhiyyo na&#7747; satasahassa&#7747; yakkh&#257;na&#7747; payirup&#257;sati<br />
					Kumbhīro r&#257;jagahiko sop&#257;ga samiti&#7747; vana&#7747;.</p>

					<p class="f4">7. Purima&#241;ca disa&#7747; r&#257;j&#257; dhataraṭṭho pas&#257;sati[b] gandhabb&#257;na&#7747; &#257;dhipati mah&#257;r&#257;j&#257; yasassi so.</p>

					<p class="f4">[A.] Kumbhīra yak&#7779;o r&#257;jag&#7771;he vipule' smin naiv&#257;sika&#7717;<br />
					Bh&#363;ya&#7717; &#347;ata sahasr&#257;&#7751;a yak&#7779;&#257;&#7717; paryup&#257;syate (mah&#257;m&#257;yurī vidy&#257;)<br />
					[B.] P&#363;rve&#7751;adh&#7771;tar&#257;&#7779;ṭra satu dak&#7779;i&#7751;ena vir&#363;&#7693;haka&#7717;<br />
					Pa&#347;cimena vir&#363;p&#257;k&#7779;a&#7717; kubera&#347;cottar&#257;&#7747;dis&#257; (mah&#257;vastu)<br />
					1. Ahu&#7747; (machasa&#7747;). 2. Avekkhitv&#257;na (ṭīk&#257;)</p>

					<p>[BJT Page 388]</p>

					<p class="f4">Putt&#257; pi tassa bahavo indan&#257;m&#257; mahabbal&#257;<br />
					Iddhimanto jutīmanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;.<br />
					Dakkhi&#7751;a&#241;ca disa&#7747; r&#257;j&#257; vir&#363;&#7735;ho ta&#7747; pas&#257;sati<br />
					Kumbhaṇḍ&#257;na&#7747; adhipati mah&#257;r&#257;j&#257; yasassi so.</p>

					<p class="f4">Putt&#257; pi tassa bahavo indan&#257;m&#257; mahabbal&#257;<br />
					Iddhimanto jutīmanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti vana&#7747;.</p>

					<p class="f4">Pacchima&#241;ca disa&#7747; r&#257;j&#257; vir&#363;pakkho pas&#257;sati<br />
					N&#257;g&#257;&#7751;a&#241;ca adhipati mah&#257;r&#257;j&#257; yasassi so.</p>

					<p class="f4">Putt&#257; pi tassa bahavo indan&#257;m&#257; mahabbal&#257;<br />
					Iddhimanto jutimanto va&#7751;&#7751;avanto yasassino, *<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti vana&#7747;.</p>

					<p class="f4">Uttara&#241;ca disa&#7747; r&#257;j&#257; kuvero ta&#7747; pas&#257;sati<br />
					Yakkh&#257;na&#241;ca adhipati mah&#257;r&#257;j&#257; yasassiso.</p>

					<p class="f4"><a id="pg258"><span class="f2 g"><b>[page 258]</b></span></a> putt&#257; pi tassa bahavo indan&#257;m&#257; mahabbal&#257;<br />
					Iddhimanto jutimanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti vana&#7747;.</p>

					<p class="f4">8. Purima&#7747; disa&#7747; dhataraṭṭho dakkhi&#7751;ena vir&#363;&#7735;hako, pacchimena vir&#363;pakkho kuvero uttara&#7747; disa&#7747;.</p>

					<p class="f4">Catt&#257;ro te mah&#257;r&#257;j&#257; samant&#257; caturo dis&#257;<br />
					Ddallam&#257;n&#257; aṭṭha&#7747;su vane k&#257;pilavatthave.<br />
					Tesa&#7747; m&#257;y&#257;vino d&#257;s&#257; &#257;gu&#7747; va&#241;canik&#257; saṭh&#257;<br />
					M&#257;y&#257; kuṭeṇḍu veṭeṇḍu viṭucca viṭu&#7693;o saha</p>

					<p class="f4">Candano k&#257;maseṭṭh&#257; ca kinnīghaṇḍu nighaṇḍu ca,<br />
					Pan&#257;do opama&#241;&#241;o ca devas&#363;to ca m&#257;talī,<br />
					Vittaseno ca gandhabbo na&#7735;o r&#257;j&#257; janesabho1</p>

					<p class="f4">&#256;gu&#7747; pa&#241;casikho ceva timbaru suriyavaccas&#257;<br />
					Ete ca&#241;&#241;e ca r&#257;j&#257;no gandhabb&#257; saha r&#257;juhi,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;.</p>

					<p class="f4">1. Janosabho (sy&#257;)</p>

					<p>[BJT Page 390]</p>

					<p class="f4">Ath&#257;gu&#7747;1 n&#257;bhas&#257; n&#257;g&#257; ves&#257;l&#257; saha tacchak&#257;<br />
					Kambalassatar&#257; &#257;gu&#7747;2 p&#257;y&#257;g&#257; saha &#241;&#257;tihi.</p>

					<p class="f4">Y&#257;mun&#257; dhataraṭṭho ca &#257;gu&#7747;3 n&#257;g&#257; yasassino<br />
					Er&#257;va&#7751;o mah&#257;n&#257;go sop&#257;ga samiti&#7747; vana&#7747;.</p>

					<p class="f4">10. Ye n&#257;gar&#257;je sahas&#257; haranti<br />
					Dibb&#257; dij&#257; pakkhi visuddhacakkhu, <a id="pg259"><span class="f2 g"><b>[page 259]</b></span></a> veh&#257;say&#257;4 te vanamajjhapatt&#257;<br />
					Citr&#257; supa&#7751;&#7751;&#257; iti tesa&#7747; n&#257;m&#257;ni 5.</p>

					<p class="f4">Abhaya&#7747; tad&#257; n&#257;gar&#257;j&#257;nam&#257;si<br />
					Supa&#7751;&#7751;ato khemamak&#257;si buddho,<br />
					Sa&#7751;h&#257;hi v&#257;c&#257;hi upavhayant&#257;<br />
					N&#257;g&#257; supa&#7751;&#7751;&#257; sara&#7751;amaga&#7747;su 6 buddha&#7747;.</p>

					<p class="f4">11. Jit&#257; vajirahatthena samudda&#7747; asur&#257; sit&#257; bh&#257;taro v&#257;savassete iddhimanto yasassino.</p>

					<p class="f4">K&#257;laka&#241;ch&#257; mah&#257;bhism&#257;7 asur&#257; d&#257;naveghas&#257;<br />
					Vepacitti sucittī ca pah&#257;r&#257;do namuci saha.</p>

					<p class="f4">Sata&#241;ca baliputt&#257;na&#7747; sabbe verocan&#257;mak&#257;<br />
					Sannayahitv&#257; bali&#7747; sena&#7747;8 r&#257;hubhaddamup&#257;gamu&#7747;,<br />
					'Samayo' d&#257;ni bhaddante bhikkh&#363;na&#7747; samita&#7747; vana&#7747;'.</p>

					<p class="f4">12. &#256;po ca dev&#257; paṭhavī ca tejo v&#257;yo tad&#257;gamu&#7747;<br />
					Varu&#7751;&#257; v&#257;ru&#7751;&#257;9 dev&#257; some ca yasas&#257; saha.<br />
					Mett&#257;karu&#7751;&#257;k&#257;yik&#257; &#257;gu&#7747; dev&#257; yasassino.</p>

					<p class="f4">Dasete dasadh&#257; k&#257;y&#257; sabbe n&#257;nattava&#7751;&#7751;ino.<br />
					Iddhimanto jutimanto va&#7751;&#7751;avanto yasassino<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;</p>

					<p class="f4">13. Ve&#7751;h&#363; ca dev&#257;10 sahalī ca asam&#257; ca duve yam&#257;<br />
					Candass&#363;panis&#257; dev&#257; candam&#257;gu&#7747; purakkhatv&#257;.</p>

					<p class="f4">1. Ath&#257;gu. (Sīmu). 2. &#256;gu. (Sī). 3. &#256;g&#363; (machasa&#7747;). 4. Veh&#257;say&#257; (machasa&#7747;). 5. N&#257;ma&#7747; (machasa&#7747;). 6. Sara&#7751;amaka&#7747;su (machasa&#7747;). 7. Mah&#257;bhi&#7747;s&#257; [PTS]. 8. Balisena&#7747;. (Machasa&#7747;), balīsena&#7747; (sy&#257;). 9. V&#257;ra&#7751;&#257; (machasa&#7747;).<br />
					10. Ve&#7751;h&#363; dev&#257; ca. (Machasa&#7747;)</p>

					<p>[BJT Page 392]</p>

					<p class="f4">Suriyass&#363;panis&#257;1 dev&#257; suriyam&#257;gu&#7747;2 purakkhatv&#257;<br />
					Nakkhatt&#257;ni purakkhatv&#257; &#257;gu&#7747; mandaval&#257;hak&#257;</p>

					<p class="f4"><a id="pg260"><span class="f2 g"><b>[page 260]</b></span></a> vas&#363;na&#7747; v&#257;savo seṭṭho sakkop&#257;ga3 purindado.</p>

					<p class="f4">Dasete dasadh&#257; k&#257;y&#257; sabbe n&#257;nattava&#7751;&#7751;ino<br />
					Iddhimanto jutimanto va&#7751;&#7751;avanto yasassino<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;.</p>

					<p class="f4">14. Ath&#257;gu&#7747; sahabh&#363; dev&#257; jalamaggi sikh&#257;riva<br />
					Ariṭṭhak&#257; ca rojo ca umm&#257;pupphanibh&#257;sino.</p>

					<p class="f4">Varu&#7751;&#257; saha dhamm&#257; ca accut&#257; ca anejak&#257;<br />
					S&#363;leyya rucir&#257; &#257;gu&#7747; &#257;gu&#7747; v&#257;savanesino.</p>

					<p class="f4">Dasete dasadh&#257; k&#257;y&#257; sabbe n&#257;nattava&#7751;&#7751;ino<br />
					Iddhimanto jutimanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;.</p>

					<p class="f4">15. Sam&#257;n&#257; mah&#257;sam&#257;n&#257;4 m&#257;nus&#257; m&#257;nusuttam&#257;<br />
					Khi&#7693;&#7693;&#257;pad&#363;sik&#257; &#257;gu&#7747; &#257;gu&#7747; manopad&#363;sik&#257;.</p>

					<p class="f4">Ath&#257;gu&#7747; harayo dev&#257; ye ca lohitav&#257;sino<br />
					P&#257;rag&#257; mah&#257;p&#257;rag&#257; &#257;gu&#7747; dev&#257; yasassino.</p>

					<p class="f4">Dasete dasadh&#257; k&#257;y&#257; sabbe n&#257;nattava&#7751;&#7751;ino<br />
					Iddhimanto jutimanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;.</p>

					<p class="f4">16. Sukk&#257; karamh&#257;5 aru&#7751;&#257; &#257;gu&#7747; vekhanas&#257;6 saha<br />
					Od&#257;tagayh&#257; p&#257;mokkh&#257; &#257;gu&#7747; dev&#257; vicakkha&#7751;&#257;.</p>

					<p class="f4">Sad&#257;matt&#257; h&#257;ragaj&#257; missak&#257; ca yasassino<br />
					Thanaya&#7747; &#257;ga pajjanto7 yo dis&#257; abhivassati.</p>

					<p class="f4">Dasete dasadh&#257; k&#257;y&#257; sabbe n&#257;nattava&#7751;&#7751;ino<br />
					Iddhimanto jutimanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;.</p>

					<p class="f4">17. <a id="pg261"><span class="f2 g"><b>[page 261]</b></span></a> khemiy&#257; tusit&#257; y&#257;m&#257; kaṭṭhak&#257; ca yasassino<br />
					Lambitak&#257; l&#257;maseṭṭh&#257; jotin&#257;m&#257; ca &#257;sav&#257;,<br />
					Nimm&#257;&#7751;aratino &#257;gu&#7747; ath&#257;gu&#7747; paranimmit&#257;.</p>

					<p class="f4">Dasete dasadh&#257; k&#257;y&#257; sabbe n&#257;nattava&#7751;&#7751;ino<br />
					Iddhimanto jutimanto va&#7751;&#7751;avanto yasassino,<br />
					Modam&#257;n&#257; abhikk&#257;mu&#7747; bhikkh&#363;na&#7747; samiti&#7747; vana&#7747;.</p>

					<p class="f4">1. Suriyass&#363;panis&#257; - machasa&#7747;. 2. Suriyam&#257;gu&#7747; - machasa&#7747;. 3. Sakkop&#257;g&#257; - machasa&#7747;. 4. Mah&#257;saman&#257; - machasa&#7747;. 5. Karumbh&#257; - sīmu, sy&#257; [PTS. 6.] Veghanas&#257; - machasa&#7747;. 7. Pajjunno - machasa&#7747;. Sīmu. [PTS]</p>

					<p>[BJT Page 394]</p>

					<p class="f4">18. Saṭṭhete devanik&#257;y&#257; sabbe n&#257;nattava&#7751;&#7751;ino,<br />
					N&#257;matvayena &#257;ga&#241;chu&#7747;1 ye ca&#241;&#241;e sadis&#257; saha.</p>

					<p class="f4">Pavutthaj&#257;timakhīla&#7747;2 oghati&#7751;&#7751;aman&#257;sava&#7747;,<br />
					Dakkhemoghatara&#7747; n&#257;ga&#7747; canda&#7747; va asit&#257;tiga&#7747;</p>

					<p class="f4">Subrahm&#257; paramatto3 ca putt&#257; iddhimato saha,<br />
					Sana&#7749;kum&#257;ro tisso ca sop&#257;ga samiti&#7747; vana&#7747;,</p>

					<p class="f4">Sahassa&#7747; brahmalok&#257;na&#7747; mah&#257;brahm&#257;bhitiṭṭhati,<br />
					Upapanno jutimanto bhism&#257;k&#257;yo yasassi so.</p>

					<p class="f4">Dasettha issar&#257; &#257;gu&#7747; paccekavasavattino,<br />
					Tesa&#241;ca majjhato &#257;ga h&#257;rito pariv&#257;rito.</p>

					<p class="f4">19. Te ca sabbe abhikkante sainde4 deve sabrahmake,<br />
					M&#257;rasen&#257; abhikk&#257;mu&#7747;5 passa ka&#7751;hassa mandiya&#7747;.</p>

					<p class="f4">[PTS Page 262 ']<br />
					Etha ga&#7751;hatha bandhatha r&#257;gena bandhamatthu vo,<br />
					Samant&#257; pariv&#257;retha m&#257; vo mu&#241;cittha koci na&#7747;'.</p>

					<p class="f4">Iti tattha mah&#257;seno ka&#7751;hasena&#7747; apesayi,<br />
					P&#257;&#7751;in&#257; th&#257;lam&#257;hacca sara&#7747; katv&#257;na bherava&#7747;.</p>

					<p class="f4">20. Yath&#257; p&#257;vussako megho thanayanto savijjuko.<br />
					Tad&#257; so pacucad&#257;vatti sa&#7749;kuddho asaya&#7747;vasī.</p>

					<p class="f4">Ta&#241;ca sabba&#7747; abhi&#241;&#241;&#257;ya vavatthitv&#257;na cakkhum&#257;<br />
					Tato &#257;mantayī satth&#257; s&#257;vake s&#257;sane rate<br />
					M&#257;rasen&#257; abhikkant&#257; te vij&#257;n&#257;tha bhikkhavo.</p>

					<p class="f4">Teca &#257;tappamakaru&#7747; sutv&#257; buddhassa s&#257;sana&#7747;<br />
					Vītar&#257;gehapakk&#257;mu&#7747; nesa&#7747; lomampi i&#241;jayu&#7747;.</p>

					<p class="f4">Sabbe vijitasa&#7749;g&#257;m&#257; bhay&#257;tīt&#257; yasassino<br />
					Modanti saha bh&#363;tehi s&#257;vak&#257; te janesut&#257;"ti.</p>

					<p class="f4">Mah&#257;samayasutta&#7747; samatta&#7747;.</p>

					<p class="f4">1. &#256;ga&#241;ju. Sīmu, sy&#257;, [PTS. 2.] Pavuṭṭhaj&#257;timakhīla&#7747; - machasa&#7747;. Pavutthaj&#257;ti&#7747; akhila&#7747; - sīmu. [PTS]<br />
					3. Paramattho - k&#257;. 4. Sīnde - sy&#257;. 5. Abhikk&#257;mi - machasa&#7747;.</p>

					<p>[BJT Page 396]</p>

					<p class="f4">8.<br />
					<a id="pg263"><span class="f2 g"><b>[page 263]</b></span></a> sakkapa&#241;ha sutta&#7747;</p>

					<p class="f4">Eva&#7747; me suta&#7747; eka&#7747; samaya&#7747; bhagav&#257; magadhesu viharati, p&#257;cīnato r&#257;jagahassa ambasaṇḍ&#257; n&#257;ma br&#257;hma&#7751;ag&#257;mo, tassuttarato vediyake pabbate indas&#257;laguh&#257;ya&#7747;. Tena kho pana samayena sakkassa dev&#257;namindassa ussukka&#7747; udap&#257;di bhagavanta&#7747; dassan&#257;ya. Atha kho sakkassa dev&#257;namindassa etadahosi: kaha&#7747; nu kho bhagav&#257; etarahi viharati aha&#7747; samm&#257;sambuddhoti. Addas&#257; kho sakko dev&#257;namindo bhagavanta&#7747; magadhesu viharanta&#7747;, p&#257;cīnato r&#257;jagahassa ambasaṇḍ&#257; n&#257;ma br&#257;hma&#7751;ag&#257;mo, tassuttarato vediyake pabbate indas&#257;laguh&#257;ya&#7747;. Disv&#257;na deve t&#257;vati&#7747;se &#257;mantesi: aya&#7747; m&#257;ris&#257; bhagav&#257; magadhesu viharati p&#257;cīnato r&#257;jagahassa ambasaṇḍ&#257; n&#257;ma br&#257;hma&#7751;ag&#257;mo tassuttarato vediyake pabbate indas&#257;laguh&#257;ya&#7747;. Yadi pana m&#257;ris&#257; maya&#7747; ta&#7747; bhagavanta&#7747; dassan&#257;ya upasa&#7749;kameyy&#257;ma arahanta&#7747; samm&#257;sambuddhanti. Eva&#7747; bhaddantav&#257;ti kho dev&#257; t&#257;vati&#7747;s&#257; sakkassa dev&#257;namindassa paccassosu&#7747;.</p>

					<p class="f4">2. Atha kho sakko dev&#257;namindo pa&#241;casikha&#7747; gandhabbadevaputta&#7747;1 &#257;mantesi: <a id="pg264"><span class="f2 g"><b>[page 264]</b></span></a> aya&#7747;t&#257;na pa&#241;casikha bhagav&#257; magadhesu viharati, p&#257;cīnato r&#257;jagahassa ambasaṇḍ&#257; n&#257;ma br&#257;hma&#7751;ag&#257;mo, tassuttarato vediyake pabbate indas&#257;laguh&#257;ya&#7747;. Yadi pana t&#257;ta pa&#241;casikha maya&#7747; ta&#7747; bhagavanta&#7747; dassan&#257;ya upasa&#7749;kameyy&#257;ma arahanta&#7747; samm&#257;sambuddhanti". "Eva&#7747; bhaddantav&#257;'ti kho pa&#241;casikho gandhabbadevaputto sakkassa dev&#257;namindassa paṭissutv&#257; beluvapaṇḍu&#7747; vī&#7751;a&#7747; &#257;d&#257;ya sakkassa dev&#257;namindassa anucariya&#7747; up&#257;gami. Atha kho sakko dev&#257;namindo devehi t&#257;vatisehi parivuto pa&#241;casikhena gandhabbadevaputtena purakkhato. Seyyath&#257;pi n&#257;ma balav&#257; puriso sami&#241;jita&#7747; v&#257; b&#257;ha&#7747; pas&#257;reyya pas&#257;rita&#7747; v&#257; b&#257;ha&#7747; sami&#241;jeyya, evameva devesu t&#257;vati&#7747;sesu antarahito magadhesu p&#257;cīnato r&#257;jagahassa. Ambasaṇḍ&#257; n&#257;ma br&#257;hma&#7751;ag&#257;mo, tassuttarato vediyake pabbate paccuṭṭh&#257;si.</p>

					<p class="f4">1. Gandhabbaputta&#7747; - sy&#257;.</p>

					<p>[BJT Page 398]</p>

					<p class="f4">3. Tena kho pana samayena vediyako pabbato atiriva obh&#257;saj&#257;to hoti ambasaṇḍ&#257; ca br&#257;hma&#7751;ag&#257;mo, yath&#257; ta&#7747; dev&#257;na&#7747; dev&#257;nubh&#257;vena. Apissuda&#7747; parito g&#257;mesu manuss&#257; evam&#257;ha&#7747;su: &#257;dittassu n&#257;majja vediyako pabbato jh&#257;yatissu1 n&#257;majja vediyako pabbato, jalatissu 2 n&#257;majja vediyako pabbato, ki&#7747;su n&#257;majja vediyako pabbato atiriva obh&#257;saj&#257;to ambasaṇḍ&#257; ca br&#257;hma&#7751;ag&#257;mo"ti sa&#7747;vigg&#257; lomahaṭṭhaj&#257;t&#257; ahesu&#7747;. Atha kho sakko dev&#257;namindo pa&#241;casikha&#7747; gandhabbadevaputta&#7747; &#257;mantesi: <a id="pg265"><span class="f2 g"><b>[page 265]</b></span></a> durupasa&#7749;kam&#257; kho t&#257;ta pa&#241;casikha tath&#257;gat&#257; m&#257;disena, jh&#257;yi jh&#257;narat&#257;, tadantarapaṭisallīn&#257;3. Yadi pana tva&#7747; t&#257;ta pa&#241;casikha bhagavanta&#7747; paṭhama&#7747; pas&#257;deyy&#257;si, tay&#257; t&#257;ta paṭhama&#7747; pas&#257;dita&#7747; pacch&#257; maya&#7747; ta&#7747; bhagavanta&#7747; dassan&#257;ya upasa&#7749;kameyy&#257;ma arahanta&#7747; samm&#257;sambuddhanti. " "Eva&#7747; bhaddantav&#257;"ti kho pa&#241;casikho gandhabbadevaputto sakkassa dev&#257;namindassa paṭissutv&#257; beluvapaṇḍuvī&#7751;a&#7747;4 &#257;d&#257;ya yena indas&#257;laguh&#257; tenupasa&#7749;kami. Upasa&#7749;kamitv&#257; ett&#257;vat&#257; me bhagav&#257; neva atid&#363;re bhavissati na acc&#257;sanena sadda&#241;ca me sossatī'ti ekamanta&#7747; aṭṭh&#257;si. Ekamanta&#7747; ṭhito kho pa&#241;casikho gandhabbadeva putto beluvapaṇḍuvī&#7751;a&#7747; ass&#257;vesi. Im&#257; ca g&#257;th&#257; abh&#257;si buddhupasa&#7747;hit&#257; dhammupasa&#7747;hit&#257; sa&#7749;ghupasa&#7747;hit&#257; arahantupasa&#7747;hit&#257; k&#257;m&#363;pasa&#7747;hit&#257;:<br />
					4. Vande te pitara&#7747; bhadde timbaru&#7747; suriyavaccase,<br />
					Yena j&#257;t&#257;'si kaly&#257;&#7751;ī &#257;nandajananī mama.</p>

					<p class="f4">V&#257;to'va sedata&#7747;5 kanto p&#257;nīya&#7747;'ca pip&#257;sato,<br />
					A&#7749;gīrasī piy&#257;me'si dhammo arahat&#257;miva.</p>

					<p class="f4"><a id="pg266"><span class="f2 g"><b>[page 266]</b></span></a> &#257;turasseva bhesajja&#7747; bhojana&#7747;'va jighacchato,<br />
					Parinibb&#257;paya ma&#7747; bhadde jalannamīva c&#257;rin&#257;.</p>

					<p class="f4">1. Jh&#257;yatīs&#363; (machasa&#7747;), jh&#257;yatassu (sy&#257;). 2. Jalatīsu (machasa&#7747;), jalatassu (sy&#257;) jalitassu [PTS]. 3. Tadantar&#257; paṭisallīn&#257;(machasa&#7747;), tadantara&#7747; (sy&#257;, k&#257;, [PTS]. 4.Ve&#7735;uvapaṇḍuvī&#7751;&#257; - (sy&#257;). 5. Sedana&#7747;, [PTS]</p>

					<p>[BJT Page 400]</p>

					<p class="f4">Sītodaka&#7747;1 pokkhara&#7751;i&#7747; yutta&#7747;2 ki&#241;jakkhare&#7751;un&#257;,<br />
					N&#257;go ghamm&#257;bhitatto'va og&#257;he te than&#363;dara&#7747;.</p>

					<p class="f4">Acca&#7749;kusoca n&#257;go'va jitamme tuttatomara&#7747;,<br />
					K&#257;ra&#7751;a&#7747; nappaj&#257;n&#257;mi sammatto lakkha&#7751;&#363;ruy&#257;.</p>

					<p class="f4">Tayi gedhitacitto'smi citta&#7747; vipari&#7751;&#257;mita&#7747;,<br />
					Paṭigantu&#7747; na sakkomi va&#7749;kaghasto'va ambujo.</p>

					<p class="f4">V&#257;muru saja ma&#7747; bhadde saja ma&#7747; mandalocane,<br />
					Palissaja ma&#7747; kaly&#257;&#7751;i etamme abhipatthita&#7747;.</p>

					<p class="f4">Appako vata me santo k&#257;mo vellitakesiy&#257;,<br />
					Anekabh&#257;vo3 samap&#257;di4 arahante'va dakkhi&#7751;&#257;.</p>

					<p class="f4">Yamme atthi kata&#7747; pu&#241;&#241;a&#7747; arahantesu t&#257;disu, tamme sabba&#7749;gakaly&#257;&#7751;i tay&#257; saddhi&#7747; vipaccita&#7747;.</p>

					<p class="f4"><a id="pg267"><span class="f2 g"><b>[page 267]</b></span></a> yamme atthi kata&#7747; pu&#241;&#241;a&#7747; asmi&#7747; paṭhavimaṇḍale,<br />
					Tamme sabba&#7749;gakaly&#257;&#7751;i tay&#257; saddhi&#7747; vipaccata&#7747;.</p>

					<p class="f4">Sakyaputto'va jh&#257;nena ekodi nipako sato,<br />
					Amata&#7747; muni jigi&#7747;s&#257;no tamaha&#7747; suriyavaccase.</p>

					<p class="f4">Yath&#257;pi muni nandeyya patv&#257; sambodhimuttama&#7747;.<br />
					Eva&#7747; nandeyya&#7747; kaly&#257;&#7751;i missībh&#257;va&#7749;gato tay&#257;.</p>

					<p class="f4">Sakko ce me vara&#7747; dajj&#257; t&#257;vati&#7747;s&#257;namissaro, [a]<br />
					T&#257;ha&#7747; bhadde vareyy&#257;he eva&#7747; k&#257;mo da&#7735;ho mama.</p>

					<p class="f4">S&#257;la&#7747;'ca na cira&#7747; phulla&#7747; pitara&#7747; te sumedhase,<br />
					Vandam&#257;no namass&#257;'mi yass&#257;set&#257;disī paj&#257; ti.</p>

					<p class="f4">1. Sītodaki&#7747; - sīmu, [PTS], 2. Yuta&#7747; - sīmu, [PTS], 3. Anekabh&#257;go, [PTS]<br />
					4. Samap&#257;da, [PTS]. [A] &#347;atra&#347;va (&#347;akra&#347; ca) me vara&#7747; dady&#257;t trayastri&#7747;&#347;&#257;namī&#347;vara&#7717; (mah&#257;vastu)</p>

					<p>[BJT Page 402]</p>

					<p class="f4">5. Eva&#7747; vutte bhagav&#257; pa&#241;casikha&#7747; gandhabbadevaputta&#7747; etadavoca: 'sa&#7747;sandati kho te pa&#241;casikha tantissaro gītassarena gītassaro ca tantissarena. Na ca pana te pa&#241;casikha tantissaro gītassara&#7747; ativattati. Gītassaro ca tantissara&#7747;. Kad&#257; sa&#7747;y&#363;&#7735;ha pana te pa&#241;casikha im&#257; g&#257;th&#257; buddhupasa&#7747;hit&#257; dhammupasa&#7747;hit&#257;, sa&#7749;ghupasa&#7747;hit&#257; arahantupasa&#7747;hit&#257; k&#257;m&#363;papasa&#7747;hit&#257;'ti.</p>

					<p class="f4">Ekamid&#257;ha&#7747; bhante samaya&#7747; bhagav&#257; uruvel&#257;ya&#7747; viharati najj&#257; nera&#241;jar&#257;ya tīre ajap&#257;lanigrodham&#363;le <a id="pg268"><span class="f2 g"><b>[page 268]</b></span></a> paṭham&#257;bhisambuddho. Tena kho pan&#257;ha&#7747; bhante samayena bhadd&#257;n&#257;ma suriyavaccas&#257; timbaruno gandhabbara&#241;&#241;o dhīt&#257; tambhika&#7749;kh&#257;mi, s&#257; kho pana bhante bhaginī parak&#257;minī hoti. Sikhaṇḍī n&#257;ma m&#257;talissa sa&#7749;g&#257;hakassa putto tamabhika&#7749;khati. Yato kho aha&#7747; bhante ta&#7747; bhagini&#7747; n&#257;lattha&#7747; kenaci paray&#257;yena, ath&#257;ha&#7747; beluvapaṇḍuvī&#7751;a&#7747; &#257;d&#257;ya yena timbaruno gandhabbara&#241;&#241;o nivesana&#7747; tenupasa&#7749;kami&#7747;. Upasa&#7749;kamitv&#257; beluvapaṇḍuvī&#7751;a&#7747; ass&#257;vesi&#7747;, im&#257; ca g&#257;th&#257;yo abh&#257;si&#7747; buddhupasa&#7747;hit&#257; dhammupasa&#7747;hit&#257; sa&#7749;ghupasa&#7747;hit&#257; arahantupasa&#7747;hit&#257; k&#257;m&#363;pasa&#7747;hit&#257;.</p>

					<p class="f4">Vande te pitara&#7747; bhadde timbaru&#7747; suriyavaccase, yena j&#257;t&#257;si kaly&#257;&#7751;i &#257;nanda jananī mama. V&#257;to'va sedata&#7747; kanto p&#257;nīya&#7747;'ca pip&#257;sato,<br />
					A&#7749;gīrasī piy&#257;me'si dhammo arahat&#257;mica.</p>

					<p class="f4">&#256;turasseva bhesajja&#7747; bhojana&#7747;'va jighacchato,<br />
					Parinibb&#257;paya ma&#7747; bhadde jalannamīva c&#257;rin&#257;.</p>

					<p class="f4">Sītodaka&#7747; pokkhara&#7751;i&#7747; yutta&#7747; ki&#241;jakkhare&#7751;un&#257;,<br />
					N&#257;go ghamm&#257;bhitatto'va og&#257;he te than&#363;dara&#7747;.</p>

					<p class="f4">Acca&#7749;kusoca n&#257;go'va jitamme tuttatomara&#7747;,<br />
					K&#257;ra&#7751;a&#7747; nappaj&#257;n&#257;mi sammatto lakkha&#7751;&#363;ruy&#257;.</p>

					<p class="f4">Tayi gedhitacitto'smi citta&#7747; vipari&#7751;&#257;mita&#7747;,<br />
					Paṭigantu&#7747; na sakkomi va&#7749;kaghasto'va ambujo.</p>

					<p class="f4">V&#257;muru saja ma&#7747; bhadde saja ma&#7747; mandalocane,<br />
					Palissaja ma&#7747; kaly&#257;&#7751;i etamme abhipatthita&#7747;.</p>

					<p class="f4">Appako vata me santo k&#257;mo vellitakesiy&#257;,<br />
					Anekabh&#257;vo samap&#257;di arahante'va dakkhi&#7751;&#257;.</p>

					<p class="f4">Yamme atthi kata&#7747; pu&#241;&#241;a&#7747; arahantesu t&#257;disu, tamme sabba&#7749;gakaly&#257;&#7751;ī tay&#257; saddhi&#7747; vipaccata&#7747;<br />
					Yamme atthi kata&#7747; pu&#241;&#241;a&#7747; asmi&#7747; paṭhavimaṇḍale,<br />
					Tamme sabba&#7749;gakaly&#257;&#7751;i tay&#257; saddhi&#7747; vipaccata&#7747;.</p>

					<p class="f4">Sakyaputto'va jh&#257;nena ekodi nipako sato,<br />
					Amata&#7747; muni jigi&#7747;s&#257;no tamaha&#7747; suriyavaccase.</p>

					<p class="f4">Yath&#257;pi muni nandeyya patv&#257; sambodhimuttama&#7747;.<br />
					Eva&#7747; nandeyya&#7747; kaly&#257;&#7751;i missībh&#257;va&#7749;gato tay&#257;.</p>

					<p class="f4">Sakko ce me vara&#7747; dajj&#257; t&#257;vati&#7747;s&#257;namissaro, [a]<br />
					T&#257;ha&#7747; bhadde vareyy&#257;he eva&#7747; k&#257;mo da&#7735;ho mama.</p>

					<p class="f4">S&#257;la&#7747;'ca na cira&#7747; phulla&#7747; pitara&#7747; te sumedhase,<br />
					Vandam&#257;no namass&#257;'mi yass&#257;set&#257;disī paj&#257; ti.</p>

					<p class="f4">6. Eva&#7747; vutte bhante bhadd&#257; suriyavaccas&#257; ma&#7747; etadavoca: na kho me m&#257;risa so bhagav&#257; sammukh&#257; diṭṭho. Api ca suto yeva me so bhagav&#257; dev&#257;na&#7747; t&#257;vati&#7747;s&#257;na&#7747; sudhamm&#257;ya&#7747; sabh&#257;ya&#7747; upanaccantiy&#257;, yato kho tva&#7747; m&#257;risa ta&#7747; bhagavanta&#7747; kittesi hotu no ajja sam&#257;gamoti. [PTS Page 269 '@]s&#257; yeva no bhante tass&#257; bhaginiy&#257; saddhi&#7747; sam&#257;gamo ahosi, na ca d&#257;ni tato pacch&#257;"ti.</p>

					<p class="f4">Atha kho sakkassa dev&#257;namindassa etadahosi: paṭisammodati kho pa&#241;casikho gandhabbadevaputto bhagavat&#257;, bhagav&#257; ca pa&#241;casikhen&#257;"ti.</p>

					<p>[BJT Page 404]</p>

					<p class="f4">7. Atha kho sakko dev&#257;namindo pa&#241;casikha&#7747; gandhabbadevaputta&#7747; &#257;mantesi: abhiv&#257;dehi mettha&#7747; t&#257;ta pa&#241;casikha bhagavanta&#7747;: sakko bhante dev&#257;namindo s&#257;macco saparijano bhagavato p&#257;de siras&#257; vandatī'ti.</p>

					<p class="f4">'Eva&#7747; bhaddantav&#257;'ti kho pa&#241;casikho gandhabbadevaputto sakkassa dev&#257;namindassa paṭissutv&#257; bhagavanta&#7747; abhiv&#257;desi: 'sakko bhante dev&#257;namindo s&#257;macco saparijano bhagavato p&#257;de siras&#257; vandatī'ti.</p>

					<p class="f4">'Eva&#7747; sukhī hotu pa&#241;casikha sakko dev&#257;namindo s&#257;macco saparijano, sukhak&#257;m&#257; hi dev&#257; manuss&#257; asur&#257; n&#257;g&#257; gandhabb&#257;, ye ca&#241;&#241;e santi puthuk&#257;y&#257;'ti.</p>

					<p class="f4">Eva&#241;ca pana tath&#257;gat&#257; evar&#363;pe mahesakkhe yakkhe abhivadanti.<br />
					8. Abhivadito sakko dev&#257;namindo bhagavat&#257; indas&#257;laguha&#7747; pavisitv&#257; bhagavanta&#7747; abhiv&#257;detv&#257; ekamanta&#7747; aṭṭh&#257;si. Dev&#257; pi t&#257;vati&#7747;s&#257; indas&#257;laguha&#7747; pavisitv&#257; bhagavanta&#7747; abhiv&#257;detv&#257; ekamanta&#7747; aṭṭha&#7747;su. Pa&#241;casikhopi gandhabbadevaputto indas&#257;laguha&#7747; pavisitv&#257; bhagavanta&#7747; abhiv&#257;detv&#257; ekamanta&#7747; aṭṭh&#257;si.</p>

					<p class="f4">Tena kho pana samayena indas&#257;laguh&#257; visam&#257; santī sam&#257; samap&#257;di, samb&#257;dh&#257; santī urund&#257;samap&#257;dī. Andhak&#257;ro guh&#257;ya&#7747; antaradh&#257;yī, &#257;loko udap&#257;di yath&#257; ta&#7747; <a id="pg270"><span class="f2 g"><b>[page 270]</b></span></a> dev&#257;na&#7747; dev&#257;nubh&#257;vena.</p>

					<p class="f4">Atha kho bhagav&#257; sakka&#7747; dev&#257;naminda&#7747; etadavoca: 'acchariyamida&#7747; &#257;yasmato kosiyassa abbhutamida&#7747; &#257;yasmato [C1] kosiyassa t&#257;va bahukiccassa bahukara&#7751;īyassa yadida&#7747; idh&#257;&#7747; gamananti. '</p>

					<p class="f4">Cirappatik&#257;ha&#7747; bhante bhagavanta&#7747; dassan&#257;ya upasa&#7749;kamituk&#257;mo. Api ca dev&#257;na&#7747; t&#257;vati&#7747;s&#257;na&#7747; kehici kehici kiccakara&#7751;īyehi by&#257;vaṭo ev&#257;ha&#7747; n&#257;sakkhi&#7747; bhagavanta&#7747; dassan&#257;ya upasa&#7749;kamitu&#7747;. Ekamida&#7747; bhante samaya&#7747; bhagav&#257; s&#257;vatthiya&#7747; viharati sa&#7735;al&#257;g&#257;rake. Atha khv&#257;ha&#7747; bhante s&#257;vatthi&#7747; agam&#257;si&#7747; bhagavanta&#7747; dassan&#257;ya. Tena kho pana bhante samayena bhagav&#257; a&#241;&#241;atarena sam&#257;dhin&#257; nisinno hoti.</p>

					<p>[BJT Page 406]</p>

					<p class="f4">Bhu&#241;jatī n&#257;ma vessava&#7751;assa mah&#257;r&#257;jassa paric&#257;rik&#257; bhagavanta&#7747; paccupaṭṭhit&#257; hoti pa&#241;jalik&#257; namassam&#257;n&#257; athakhv&#257;ha&#7747; bhante bhu&#241;jati&#7747; etadavoca&#7747;: "abhiv&#257;dehi me tva&#7747; bhagini bhagavanta&#7747;, sakko bhante dev&#257;namindo s&#257;macco saparijano bhagavato p&#257;de siras&#257; vandatī"ti. Eva&#7747; vutte bhante s&#257; bhu&#241;jatī ma&#7747; etadavoca: 'ak&#257;lo kho m&#257;risa bhagavanta&#7747; dassan&#257;ya, paṭisallīno bhagav&#257;'ti. <a id="pg271"><span class="f2 g"><b>[page 271]</b></span></a> "tena hi bhagini yad&#257; bhagav&#257; tamh&#257; sam&#257;dhimh&#257; vuṭṭhito hoti atha mama vacanena bhagavanta&#7747; abhiv&#257;dehi. Sakko bhante dev&#257;namindo s&#257;macco saparijano bhagavato p&#257;de siras&#257; vandatī"ti.</p>

					<p class="f4">"Kaccī me s&#257; bhante bhaganī bhagavanta&#7747; abhiv&#257;desi, sarati bhagav&#257; tass&#257; bhaginiy&#257; vacananti?" "Abhiv&#257;desi ma&#7747; s&#257; dev&#257;naminda bhaginī, sar&#257;maha&#7747; tass&#257; bhaginiy&#257; vacana&#7747;. Api c&#257;ha&#7747; &#257;yasmato ca nemisaddena tamh&#257; sam&#257;dhimh&#257; vuṭṭhito"ti.</p>

					<p class="f4">"Ye te bhante dev&#257; amhehi paṭhamatara&#7747; t&#257;vati&#7747;sak&#257;ya&#7747; upapann&#257;, tesa&#7747; me sammukh&#257; suta&#7747; sammukh&#257; paṭiggahīta&#7747;: "yad&#257; tath&#257;gat&#257; loke uppajjanti arahanto samm&#257;sambuddh&#257;, dibb&#257; k&#257;y&#257; parip&#363;ranti h&#257;yanti asurak&#257;y&#257;'ti. Ta&#7747; me ida&#7747; bhante sakkhidiṭṭha&#7747; yato tath&#257;gato loke uppanno araha&#7747; samm&#257; sambuddho, dibb&#257; k&#257;y&#257; parip&#363;ranti, h&#257;yanti asurak&#257;y&#257; ti. Idheva bhante kapilavatthusmi&#7747; gopik&#257; n&#257;ma sakyadhit&#257; ahosi buddhe pasann&#257; dhamme pasann&#257; sa&#7749;ghe pasann&#257; sīlesu parip&#363;rak&#257;rīni. Y&#257; itthitta&#7747; vir&#257;jetv&#257; purisatta&#7747; bh&#257;vetv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapann&#257; dev&#257;na&#7747; t&#257;vati&#7747;s&#257;na&#7747; sahabyata&#7747; amh&#257;ka&#7747; puttatta&#7747; ajjhupagat&#257;. Tatrapi na&#7747; eva&#7747; j&#257;nantī 'gopako devaputto gopako devaputto'ti.</p>

					<p class="f4">9. A&#241;&#241;e pi bhante tayo bhikkhu bhagavati brahmacariya&#7747; caritv&#257; hīna&#7747; gandhabbak&#257;ya&#7747; upapann&#257;. Te pa&#241;cahi k&#257;magu&#7751;ehi samappit&#257; sama&#7749;gibh&#363;t&#257; paric&#257;rayam&#257;n&#257; amh&#257;ka&#7747; upaṭṭh&#257;nam&#257;gacchanti amh&#257;ka&#7747; p&#257;ricariya&#7747;. Te amh&#257;ka&#7747; upaṭṭh&#257;nam&#257;gate amh&#257;ka&#7747; p&#257;ric&#257;riya&#7747; gopako n&#257;ma devaputto <a id="pg272"><span class="f2 g"><b>[page 272]</b></span></a> paṭicodesi: "kutomukh&#257; n&#257;ma tumhe m&#257;ris&#257; tassa bhagavato dhamma&#7747; assutth&#257; aha&#7747; hi n&#257;ma itthik&#257; sam&#257;na buddhe pasann&#257; dhamme pasanan&#257; sa&#7749;ghe pasann&#257; sīlesu parip&#363;rak&#257;rinī itthitta&#7747; vir&#257;jetv&#257; purisatta&#7747; bh&#257;vetv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapann&#257; dev&#257;na&#7747; t&#257;vati&#7747;s&#257;na&#7747; sahabyat&#257;. Sakkassa dev&#257;namindassa puttatta&#7747; ajjhupagat&#257;.</p>

					<p>[BJT Page 408]</p>

					<p class="f4">Idh&#257;pi ma&#7747; eva&#7747; j&#257;nanti gopako devaputto gopako devaputtoti. Tumhe pana m&#257;ris&#257; bhagavatī brahmacariya&#7747; caritv&#257; hīna&#7747; gandhabbak&#257;ya&#7747; upapann&#257; duddiṭṭhar&#363;pa&#7747; vata bho addas&#257;ma ye maya&#7747; addas&#257;ma sahadhammike hīna&#7747; gandhabbak&#257;ya&#7747; upapanne'ti". Tesa&#7747; bhante gopakena devaputtena paṭicodit&#257;na&#7747; dve dev&#257; diṭṭheva dhamme sati&#7747; paṭilabhi&#7747;su k&#257;ya&#7747; brahmapurohita&#7747;, eko pana devo k&#257;me ajjh&#257;vasi.</p>

					<p class="f4">10. "Up&#257;sik&#257; cakkhumato ahosi&#7747; n&#257;mampi mayha&#7747; ahu gopik&#257; ti,<br />
					Buddhe ca dhamme abhippasann&#257; sa&#7749;gha&#241;cupaṭṭh&#257;si&#7747; pasannacitt&#257;.</p>

					<p class="f4">Tasseva buddhassa sudhammat&#257;ya sakkassa puttomhi mah&#257;nubh&#257;vo,<br />
					Mah&#257;jutīko tidiv&#363;papanto j&#257;nanti ma&#7747; idh&#257;pi gopako ti.</p>

					<p class="f4">Athaddasa&#7747; bhikkhavo diṭṭhapubbe gandhabbak&#257;y&#363;pagate' vahīne. Imehi te gotamas&#257;vak&#257; se ye ca maya&#7747; pubbe manussabh&#363;t&#257;.</p>

					<p class="f4">Annena p&#257;nena upaṭṭhahimh&#257; p&#257;d&#363;pasa&#7747;gayha sake nivesane,<br />
					<a id="pg273"><span class="f2 g"><b>[page 273]</b></span></a> kutomukh&#257; n&#257;ma ime bhavanto buddhassa dhamm&#257;ni paṭiggahesu&#7747;.</p>

					<p class="f4">Paccatta&#7747; veditabbo hi dhammo sudesito cakkhumat&#257;nubuddho,<br />
					Aha&#7747; hi tumheva up&#257;sam&#257;no sutv&#257; ariy&#257;na&#7747; subh&#257;sit&#257;ni.</p>

					<p class="f4">Sakkassa putto'mhi mah&#257;nubh&#257;vo mah&#257;jutīko tidiv&#363;papanno,<br />
					Tumhe pana seṭṭhamup&#257;sam&#257;n&#257; anuttara&#7747; brahmacariya&#7747; caritv&#257;.</p>

					<p class="f4">Hīna&#7747; k&#257;ya&#7747; upapann&#257; bhavanto an&#257;nulom&#257; bhavatopapatti,<br />
					Duddiṭṭhar&#363;pa&#7747; vata addas&#257;ma sahadhammike hīnak&#257;y&#363;papanne.</p>

					<p class="f4">Gandhabbak&#257;yupagat&#257; bhavanto dev&#257;nam&#257;gacchatha p&#257;ricariya&#7747;,<br />
					Ag&#257;re vasako mayha&#7747; ima&#7747; passa visesata&#7747;.</p>

					<p>[BJT Page 410]</p>

					<p class="f4">Iti hutv&#257; svajja p&#363;m&#257;'mhi devo dibbehi k&#257;mehi sama&#7749;gibh&#363;to,<br />
					Te codit&#257; gotamas&#257;vakena sa&#7747;vegam&#257;p&#257;du&#7747; samecca gopaka&#7747;,</p>

					<p class="f4">"Handa by&#257;yam&#257;ma viy&#257;yam&#257;ma m&#257; no maya&#7747; parapess&#257; ahumha, "<br />
					<a id="pg274"><span class="f2 g"><b>[page 274]</b></span></a> tesa&#7747; duve viriya&#7747; &#257;rabhi&#7747;su anussara&#7747; gotamas&#257;san&#257;ni,</p>

					<p class="f4">Idhe va citt&#257;ni vir&#257;jayitv&#257; k&#257;mesu &#257;dīnavamaddasa&#7747;su,<br />
					Te k&#257;masa&#7747;yojanabandhan&#257;ni p&#257;pimayog&#257;ni duraccay&#257;ni</p>

					<p class="f4">N&#257;goca sand&#257;nagu&#7751;&#257;ni chetv&#257; deve t&#257;vati&#7747;se atikkami&#7747;su, saind&#257; dev&#257; sapaj&#257;patik&#257; sabbe sudhamm&#257;ya sabh&#257;yupaviṭṭh&#257; -</p>

					<p class="f4">Te sa&#7747;nisinn&#257;na&#7747; atikkami&#7747;su vīr&#257; vir&#257;g&#257; viraja&#7747; karont&#257;,<br />
					Te disv&#257; sa&#7747;vegamak&#257;si v&#257;savo dev&#257;bhibh&#363; devaga&#7751;assa majjhe.</p>

					<p class="f4">Ime hi te hīnak&#257;y&#363;papann&#257; devet&#257;vati&#7747;se atikkamanti,<br />
					Sa&#7747;vegaj&#257;tassa vaco nisamma so gopako v&#257;savamajjhabh&#257;si.</p>

					<p class="f4">"Buddho janindatthi manussaloke k&#257;m&#257;bhibh&#363; sakyamunīti &#241;&#257;yati,<br />
					Tassete putt&#257; satiy&#257; vihīn&#257; codit&#257; may&#257; te satimajjhalatthu&#7747;.</p>

					<p class="f4"><a id="pg275"><span class="f2 g"><b>[page 275]</b></span></a> ti&#7751;&#7751;a&#7747; tesa&#7747; vasīnettha eko gandhabbak&#257;y&#363;pagato 'vahīno<br />
					Dve ceva sambodhipath&#257;nus&#257;rino devepi hī&#7735;enti sam&#257;hitatt&#257;.</p>

					<p class="f4">Et&#257;disī dhammappak&#257;sanettha na tathe ki&#7747; ka&#7749;khati koci s&#257;vako,<br />
					Nitthi&#7751;&#7751;aogha&#7747; vicikicch&#257;jinna&#7747; buddha&#7747; namass&#257;ma jina&#7747; janinda&#7747;.</p>

					<p class="f4">Yante dhamma&#7747; idha&#241;&#241;&#257;ya visesa&#7747; ajjhaga&#7747;su te,<br />
					K&#257;ya&#7747; brahmapurohita&#7747; duve tesa&#7747; visesag&#363;.</p>

					<p class="f4">Tassa dhammassa pattiy&#257; &#257;gatamh&#257;si m&#257;risa,<br />
					Kat&#257;vak&#257;s&#257; bhagavat&#257; pa&#241;ha&#7747; pucchemu m&#257;ris&#257;ti.</p>

					<p>[BJT Page 412]</p>

					<p class="f4">11. Atha kho bhagavato etadahosi: dīgharatta&#7747; visuddho kho aya&#7747; sakko ya&#7747; ki&#241;ci ma&#7747; pa&#241;ha&#7747; pucchissati. Sabba&#7747; ta&#7747; atthasa&#7747;hita&#7747; yeva pucchissati, no anatthasa&#7747;hita&#7747;. Ya&#7747; cass&#257;ha&#7747; puṭṭho by&#257;kariss&#257;mi. Ta&#7747; khippameva &#257;j&#257;nissatī"ti. Atha kho bhagav&#257; sakka&#7747; dev&#257;naminda&#7747; g&#257;th&#257;ya ajjhabh&#257;si:</p>

					<p class="f4">"Puccha v&#257;sava ma&#7747; pa&#241;ha&#7747; ya&#7747; ki&#241;ci manasicchasi,<br />
					Tassa tasseva pa&#241;hassa aha&#7747; anta&#7747; karomi te" ti.</p>

					<p class="f4">Paṭhamabh&#257;&#7751;av&#257;ra&#7747; niṭṭhita&#7747;.</p>

					<p>[BJT Page 414]</p>

					<p class="f4">12. <a id="pg276"><span class="f2 g"><b>[page 276]</b></span></a> kat&#257;vak&#257;so sakko dev&#257;namindo bhagavat&#257; ima&#7747; bhagavanta&#7747; paṭhama&#7747; pa&#241;ha&#7747; apucchi: ki&#7747;sa&#241;&#241;ojan&#257; nu kho m&#257;risa dev&#257; manuss&#257; asur&#257; n&#257;g&#257; gandhabb&#257; ye ca&#241;&#241;e santi puthuk&#257;y&#257; te 'aver&#257; adaṇḍ&#257; asapatt&#257; aby&#257;pajj&#257;1 viharemu averino'ti iti ce nesa&#7747; hoti. Atha ca pana saver&#257; sadaṇḍ&#257; sasapatt&#257; saby&#257;pajj&#257; viharanti saverino"ti ittha&#7747; sakko dev&#257;namindo bhagavanta&#7747; pa&#241;ha&#7747; apucchi.</p>

					<p class="f4">Tassa bhagav&#257; pa&#241;ha&#7747; puṭṭho by&#257;k&#257;si:</p>

					<p class="f4">"Iss&#257;macchariyasa&#241;&#241;ojan&#257; kho dev&#257;naminda dev&#257; manuss&#257; asur&#257; n&#257;g&#257; gandhabb&#257;, ye ca&#241;&#241;e santi puthuk&#257;y&#257;, te 'aver&#257; adaṇḍ&#257; asapatt&#257; aby&#257;pajj&#257; viharemu averino'ti iti ce nesa&#7747; hoti. Atha ca pana saver&#257; sadaṇḍ&#257; sasapatt&#257; sabyapajj&#257; viharanti saverino ti. Ittha&#7747; bhagav&#257; sakkassa dev&#257;namindassa pa&#241;ha&#7747; puṭṭho by&#257;k&#257;si. Attamano sakko dev&#257;namindo bhagavato bh&#257;sita&#7747; abhinandi anumodi: evameta&#7747; bhagav&#257;, evameta&#7747; sugata, ti&#7751;&#7751;&#257; me'ttha ka&#7749;kh&#257; vigat&#257; katha&#7747;kath&#257; bhagavato pa&#241;hassa veyy&#257;kara&#7751;a&#7747; sutv&#257;"ti.</p>

					<p class="f4">13. Itiha sakko dev&#257;namindo bhagavato bh&#257;sita&#7747; <a id="pg277"><span class="f2 g"><b>[page 277]</b></span></a> abhinanditv&#257; anumoditv&#257; bhagavanta&#7747; uttari&#7747; pa&#241;hamapucchi:</p>

					<p class="f4">"Iss&#257;macchariya&#7747; pana m&#257;risa ki&#7747;nid&#257;na&#7747; ki&#7747;samudaya&#7747; ki&#7747;j&#257;tika&#7747; ki&#7747;pabhava&#7747;, kismi&#7747; sati iss&#257;macchariya&#7747; hoti, kismi&#7747; asati iss&#257;macchariya&#7747; na hotī?"Ti.</p>

					<p class="f4">1. Avy&#257;pajjha, [PTS]</p>

					<p>[BJT Page 416]</p>

					<p class="f4">Iss&#257;macchariya&#7747; kho dev&#257;naminda piy&#257;ppiyasid&#257;na&#7747; piy&#257;ppiyasamudaya&#7747; piy&#257;ppiyaj&#257;tika&#7747; piy&#257;ppiyapabhaya&#7747;, piy&#257;ppiye sati iss&#257;macchariya&#7747; hoti. Piy&#257;ppiye asati iss&#257;macchariya&#7747; na hotī"ti.</p>

					<p class="f4">14. "Piy&#257;ppiya&#7747; kho pana m&#257;risa ki&#7747;nid&#257;na&#7747; ki&#7747;samudaya&#7747; ki&#7747;j&#257;tika&#7747; ki&#7747;pabhava&#7747;. Kismi&#7747; sati piy&#257;ppiya&#7747; hoti, kismī asati piy&#257;ppiya&#7747; na hotī"ti.</p>

					<p class="f4">"Piy&#257;ppiya&#7747; kho dev&#257;naminda chandanid&#257;na&#7747; chandasamudaya&#7747; chandaj&#257;tika&#7747; chandappabhava&#7747; chande sati piy&#257;ppiya&#7747; hoti, chande' asati piy&#257;ppiya&#7747; na hotī"ti.</p>

					<p class="f4">15. "Chando kho pana m&#257;risa ki&#7747;nid&#257;no ki&#7747;samudayo ki&#7747;j&#257;tiko ki&#7747;pabhavo, kismi&#7747; sati chando hoti kismi&#7747; asati chando na hotī'ti.</p>

					<p class="f4">Chando kho dev&#257;naminda vitakkanid&#257;no vitakkasamudayo vitakkaj&#257;tiko vitakkapabhavo. Vitakke sati chande hoti, vitakke asati chando na hotī"ti.</p>

					<p class="f4">16. Vitakko kho pana m&#257;risa ki&#7747;nid&#257;no ki&#7747;samudayo ki&#7747;j&#257;tiko ki&#7747;pabhavo kismi&#7747; sati vitakko hoti, kismi&#7747; asati vitakko na hotī'ti.</p>

					<p class="f4">Vitakko kho dev&#257;naminda papa&#241;casa&#241;&#241;&#257;sa&#7749;kh&#257;nid&#257;no papa&#241;casa&#241;&#241;&#257;sa&#7749;kh&#257;samudayo papa&#241;casa&#241;&#241;&#257;sa&#7749;kh&#257;j&#257;tiko papa&#241;casa&#241;&#241;&#257;sa&#7749;kh&#257;pabhavo, papa&#241;casa&#241;&#241;&#257;sa&#7749;kh&#257;ya sati vitakko hoti, papa&#241;casa&#241;&#241;&#257;sa&#7749;kh&#257;ya asati vitakko na hotī"ti,</p>

					<p>[BJT Page 418]</p>

					<p class="f4">17. Katha&#7747; paṭipanno pana m&#257;risa bhikkhu papa&#241;casa&#241;&#241;&#257;sa&#7749;kh&#257;nirodhas&#257;ruppag&#257;minīpaṭipada&#7747; paṭipanno hotī'ti.</p>

					<p class="f4"><a id="pg278"><span class="f2 g"><b>[page 278]</b></span></a> somanassamp&#257;ha&#7747; dev&#257;naminda duvidhena vad&#257;mi sevitabbampi asevitabbampi. Domanassamp&#257;ha&#7747; dev&#257;naminda duvidhena vad&#257;mi. Sevitabbampi asevitabbampi, upekkhamp&#257;ha&#7747; dev&#257;naminda duvidhena vad&#257;mi sevitabbampi asevitabbampi.</p>

					<p class="f4">Somanassamp&#257;ha&#7747; dev&#257;naminda duvidhena vad&#257;mi. Sevitabbampi asevitabbampi iti kho paneta&#7747; vutta&#7747; ki&#241;ceta&#7747; paṭicca vutta&#7747;. Tattha ya&#7747; ja&#241;&#241;&#257; somanassa&#7747; 'ima&#7747; kho me somanassa&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yantī'ti. Evar&#363;pa&#7747; somanassa&#7747; na sevitabba&#7747;. Tattha ya&#7747; ja&#241;&#241;&#257; somanassa&#7747; 'ima&#7747; kho me somanassa&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti evar&#363;pa&#7747; somanassa&#7747; sevitabba&#7747;. Tattha ya&#241;ce savitakka&#7747; savic&#257;ra&#7747; ya&#241;ce avitakka&#7747; avic&#257;ra&#7747; ye avitakkaavic&#257;re te pa&#7751;ītatare. Somanassamp&#257;ha&#7747; dev&#257;naminda duvidhena vad&#257;mi sevitabbampi asevitabbampīti. Iti yanta&#7747; vutta&#7747; idameta&#7747; paṭicca vutta&#7747;. Domanassamp&#257;ha&#7747; dev&#257;naminda duvidhena vad&#257;mi sevitabbampi asevitabbampī ti iti kho paneta&#7747; vutta&#7747; ki&#241;ceta&#7747; paṭiccavutta&#7747;. Tattha ya&#7747; ja&#241;&#241;&#257; domanassa&#7747; 'ima&#7747; kho me domanassa&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yantī'ti, evar&#363;pa&#7747; domanassa&#7747; na sevitabba&#7747;. Tattha ya&#7747; ja&#241;&#241;&#257; domanasasa&#7747; 'ima&#7747; kho me domanassa&#7747; sevato akusal&#257; dhamm&#257; parih&#257;yanni kusal&#257; dhamm&#257; abhiva&#7693;&#7693;hantī'ti, evar&#363;pa&#7747; domanassa&#7747; sevitabba&#7747;. Tattha ya&#241;ce savitakka&#7747; savic&#257;ra&#7747; ya&#241;ce avitakka&#7747; avic&#257;ra&#7747; ye avitakkaavic&#257;re te pa&#7751;ītatare. Domanassamp&#257;ha&#7747; dev&#257;naminda duvidhena vad&#257;mi <a id="pg279"><span class="f2 g"><b>[page 279]</b></span></a> sevitabbampi asevitabbampī ti. Iti yanta&#7747; vutta&#7747; idameta&#7747; paṭiccavutta&#7747;.</p>

					<p>[BJT Page 420]</p>

					<p class="f4">Upekkhamp&#257;ha&#7747; dev&#257;naminda duvidhena vad&#257;mi sevitabbampi asevitabbampī ti iti kho paneta&#7747; vutta&#7747;. Ti&#241;ceta&#7747; paṭicca vutta&#7747; tattha ya&#7747; ja&#241;&#241;&#257;upekkha&#7747; ima&#7747; kho me upekkha&#7747; sevato akusal&#257; dhamm&#257; abhiva&#7693;&#7693;hanti. Kusal&#257; dhamm&#257; parih&#257;yanti ti evar&#363;p&#257; upekkh&#257; na sevitabb&#257;. Tattha ya&#7747; ja&#241;&#241;&#257; upekkh&#257; ima&#7747; kho me upekkha&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantīti evar&#363;p&#257; upekkh&#257; sevitabb&#257;. Tattha ya&#241;ce savitakka&#7747; savic&#257;ra&#7747; ya&#241;ce avitakka&#7747; avic&#257;ra&#7747; ye avitakkaavic&#257;re te pa&#7751;ītatare. Upekkhamp&#257;ha&#7747; dev&#257;naminda duvidhena vad&#257;mi. Sevitabbampi asevitabbampī ti. Iti yanta&#7747; vutta&#7747; idameta&#7747; paṭicca vutta&#7747;.</p>

					<p class="f4">Eva&#7747; paṭipanno kho dev&#257;naminda bhikkhu papa&#241;casa&#241;&#241;&#257;sa&#7749;kh&#257;nirodhas&#257;ruppag&#257;minīpaṭipada&#7747; paṭipanno hotī ti. Ittha&#7747; bhagav&#257; sakkassa dev&#257;namindassa pa&#241;ha&#7747; puṭṭho by&#257;k&#257;si. Attamano sakko dev&#257;namindo bhagavato bh&#257;sita&#7747; abhinandi anumodi. Evameta&#7747;"bhagav&#257; evameta&#7747; sugata ti&#7751;&#7751;&#257; me'ttha ka&#7749;kh&#257; vigat&#257; katha&#7747;kath&#257; bhagavato pa&#241;haveyy&#257;kara&#7751;a&#7747; sutv&#257;"ti.</p>

					<p class="f4">18. Itiha sakko dev&#257;namindo bhagavato bh&#257;sita&#7747; abhinanditv&#257; anumoditv&#257; bhagavanta&#7747; uttari&#7747; pa&#241;ha&#7747; apucchi: "katha&#7747; paṭipanno pana m&#257;risa bhikkhu p&#257;timokkhasa&#7747;var&#257;ya paṭipanno hotī? Ti".</p>

					<p class="f4">K&#257;yasam&#257;c&#257;ramp&#257;ha&#7747; dev&#257;naminda duvidhena vad&#257;mi sevitabbampi asevitabbampīti. Vacīsam&#257;c&#257;ramp&#257;ha&#7747; dev&#257;naminda duvidhena vad&#257;mi sevitabbampi asevitabbampīti. Pariyesanamp&#257;ha&#7747; dev&#257;naminda duvidhena vad&#257;mi sevitabbampi asevitabbampī ti. <a id="pg280"><span class="f2 g"><b>[page 280]</b></span></a> k&#257;yasam&#257;c&#257;ramp&#257;ha&#7747; dev&#257;naminda duvidhena vad&#257;mi. Sevitabbampi asevitabbampī ti. Iti kho paneta&#7747; vutta&#7747; ki&#241;ceta&#7747; paṭicca vutta&#7747;. Tattha ya&#7747; ja&#241;&#241;&#257; k&#257;yasam&#257;c&#257;ra&#7747; ima&#7747; kho me k&#257;yasam&#257;c&#257;ra&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yantī ti, evar&#363;po k&#257;yasam&#257;c&#257;ro na sevitabbo. Tattha ya&#7747; ja&#241;&#241;&#257; k&#257;yasam&#257;c&#257;ra&#7747; ima&#7747; kho me k&#257;yasam&#257;c&#257;ra&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti, evar&#363;po k&#257;yasam&#257;c&#257;ro sevitabbo. K&#257;yasam&#257;c&#257;ramp&#257;ha&#7747; dev&#257;naminda duvidhena vad&#257;mi. Sevitabbampi asevitabbampī ti. Iti yanta&#7747; vutta&#7747;, idameta&#7747; paṭicca vutta&#7747;,</p>

					<p>[BJT Page 422]</p>

					<p class="f4">Vacīsam&#257;c&#257;ramp&#257;ha&#7747; dev&#257;naminda duvidhena vad&#257;mi sevitabbampi asevitabbampīti. Iti kho paneta&#7747; vutta&#7747;. Ki&#241;ceta&#7747; paṭicca vutta&#7747;. Tattha ya&#7747; ja&#241;&#241;&#257; vacīsam&#257;c&#257;ra&#7747; ima&#7747; kho me vacīsam&#257;c&#257;ra&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yantī ti, evar&#363;po vacīsam&#257;c&#257;ro na sevitabbo. Tattha ya&#7747; ja&#241;&#241;&#257; vacīsam&#257;c&#257;ra&#7747; ima&#7747; kho me vacīsam&#257;c&#257;ra&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti, evar&#363;po vacīsam&#257;c&#257;ro sevitabbo. Vacīsam&#257;c&#257;ramp&#257;ha&#7747; dev&#257;naminda duvidhena vad&#257;mi. Sevitabbampi asevitabbampīti iti yanta&#7747; vutta&#7747; idameta&#7747; paṭicca vutta&#7747;.</p>

					<p class="f4">Pariyesanamp&#257;ha&#7747; dev&#257;naminda duvidhena vad&#257;mi sevitabbampi asevitabbampī ti. Iti kho paneta&#7747; vutta&#7747;. Ki&#241;ceta&#7747; paṭicca vutta&#7747;. Tattha ya&#7747; ja&#241;&#241;&#257; pariyesana&#7747; ima&#7747; kho me pariyesana&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yantī ti, evar&#363;p&#257; pariyesan&#257; na sevitabb&#257;. Tattha ya&#7747; ja&#241;&#241;&#257; pariyesana&#7747; ima&#7747; kho me pariyesana&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti, evar&#363;p&#257; pariyesan&#257; sevitabb&#257;. Pariyesanamp&#257;ha&#7747; dev&#257;naminda duvidhena vad&#257;mi sevitabbampi asevitabbampī ti iti yanta&#7747; vutta&#7747; idameta&#7747; paṭicca vutta&#7747;. <a id="pg281"><span class="f2 g"><b>[page 281]</b></span></a> eva&#7747; paṭipanno kho dev&#257;naminda bhikkhu p&#257;timokkhasa&#7747;var&#257;ya paṭipanno hotī ti.</p>

					<p class="f4">Ittha&#7747; bhagav&#257; sakkassa dev&#257;namindassa pa&#241;ha&#7747; puṭṭho by&#257;k&#257;si attamano sakko dev&#257;namindo bhagavato bh&#257;sita&#7747; abhinandi anumodi: "evameta&#7747; bhagav&#257; evameta&#7747; sugata. Ti&#7751;&#7751;&#257; me'ttha ka&#7749;kh&#257; vigat&#257; katha&#7747;kath&#257; bhagavato pa&#241;haveyy&#257;kara&#7751;a&#7747; sutv&#257;"ti.</p>

					<p class="f4">19. Itiha sakko dev&#257;namindo bhagavato bh&#257;sita&#7747; abhinanditv&#257; anumoditv&#257; bhagavanta&#7747; uttari&#7747; pa&#241;ha&#7747; apucchi: "katha&#7747; paṭipanno pana m&#257;risa bhikkhu indriyasa&#7747;var&#257;ya paṭipanno hotī?"Ti.</p>

					<p class="f4">"Cakkhuvi&#241;&#241;eyya&#7747; r&#363;pamp&#257;ha&#7747; dev&#257;naminda duvidhena vad&#257;mi sevitabbampi asevitabbampīti. Sotavi&#241;&#241;eyya&#7747; saddamp&#257;ha&#7747; dev&#257;naminda duvidhena vad&#257;mi sevitabbampi asevitabbampīti. Gh&#257;navi&#241;&#241;eyya&#7747; gandhamp&#257;ha&#7747; dev&#257;naminda duvidhena vad&#257;mi sevitabbampī asevitabbampī ti. Jivh&#257;vi&#241;&#241;eyya&#7747; rasamp&#257;ha&#7747; dev&#257;naminda duvidhena vad&#257;mi sevitabbampi asevitabbampī ti. K&#257;yavi&#241;&#241;eyya&#7747; phoṭṭhabbamp&#257;ha&#7747; dev&#257;naminda duvidhena vad&#257;mi sevitabbampi asevitabbampi ti. Manovi&#241;&#241;eyya&#7747; dhammamp&#257;ha&#7747; dev&#257;naminda duvidhena vad&#257;mi sevitabbampi asevitabbampī'ti.</p>

					<p class="f4"></p>

					<p>[BJT Page 424]<br />
					Eva&#7747; vutte sakko dev&#257;namindo bhagavanta&#7747; etadavoca: imassa kho aha&#7747; bhante bhagavat&#257; sa&#7749;khittena bh&#257;sitassa eva&#7747; vitth&#257;rena attha&#7747; &#257;j&#257;n&#257;mi. Yath&#257;r&#363;pa&#7747; bhante cakkhuvi&#241;&#241;eyya&#7747; r&#363;pa&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yantī ti, evar&#363;pa&#7747; cakkhuvi&#241;&#241;eyya&#7747; r&#363;pa&#7747; na sevitabba&#7747;, yath&#257;r&#363;pa&#241;ca kho bhante cakkhuvi&#241;&#241;eyya&#7747; r&#363;pa&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti, evar&#363;pa&#7747; cakkhuvi&#241;&#241;eyya&#7747; r&#363;pa&#7747; <a id="pg282"><span class="f2 g"><b>[page 282]</b></span></a> sevitabba&#7747;. Yath&#257;r&#363;pa&#241;ca kho bhante sotavi&#241;&#241;eyya&#7747; sadda&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yantī ti, evar&#363;pa&#7747; sotavi&#241;&#241;eyya&#7747; sadda&#7747; na sevitabba&#7747;, yath&#257;r&#363;pa&#241;ca kho bhante sotavi&#241;&#241;eyya&#7747; sadda&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti, evar&#363;pa&#7747; sotavi&#241;&#241;eyya&#7747; sadda&#7747; sevitabba&#7747;. Yath&#257;r&#363;pa&#241;ca kho bhante gh&#257;navi&#241;&#241;eyya&#7747; gandha&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yantī ti, evar&#363;pa&#7747; gh&#257;navi&#241;&#241;eyya&#7747; gandha&#7747; na sevitabba&#7747;, yath&#257;r&#363;pa&#241;ca kho bhante gh&#257;navi&#241;&#241;eyya&#7747; gandha&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti, evar&#363;pa&#7747; gh&#257;navi&#241;&#241;eyya&#7747; gandha&#7747; sevitabba&#7747;. Yath&#257;r&#363;pa&#241;ca kho bhante jivh&#257;vi&#241;&#241;eyya&#7747; rasa&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yanti ti, evar&#363;pa&#7747; jivh&#257;vi&#241;&#241;eyya&#7747; rasa&#7747; na sevitabba&#7747;, yath&#257;r&#363;pa&#241;ca kho bhante jivh&#257;vi&#241;&#241;eyya&#7747; rasa&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti evar&#363;pa&#7747; jivh&#257;vi&#241;&#241;eyya&#7747; rasa&#7747; sevitabba&#7747;. Yath&#257;r&#363;pa&#241;ca kho bhante k&#257;yavi&#241;&#241;eyya&#7747; phoṭṭhabba&#7747; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yanti ti, evar&#363;pa&#7747; k&#257;yavi&#241;&#241;eyya&#7747; phoṭṭhabba&#7747; na sevitabba&#7747;, yath&#257;r&#363;pa&#241;ca kho bhante k&#257;yavi&#241;&#241;eyya&#7747; phoṭṭhabba&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti evar&#363;pa&#7747; k&#257;yavi&#241;&#241;eyya&#7747; phoṭṭhabba&#7747; sevitabba&#7747;. Yath&#257;r&#363;pa&#241;ca kho bhante manovi&#241;&#241;eyya&#7747; dhamm&#257; sevato akusal&#257; dhamm&#257; abhiva&#7693;&#7693;hanti kusal&#257; dhamm&#257; parih&#257;yanti ti evar&#363;po manovi&#241;&#241;eyyo dhammo na sevitabbo. Yath&#257;r&#363;pa&#241;ca kho bhante manovi&#241;&#241;eyya&#7747; dhamma&#7747; sevato akusal&#257; dhamm&#257; parih&#257;yanti kusal&#257; dhamm&#257; abhiva&#7693;&#7693;hantī'ti evar&#363;po manovi&#241;&#241;eyyo dhammo sevitabbo. Imassa kho me bhante bhagavat&#257; sa&#7749;khittena bh&#257;sitassa eva&#7747; vitth&#257;rena attha&#7747; &#257;j&#257;nato ti&#7751;&#7751;a&#7747; me'ttha ka&#7749;kh&#257; vigat&#257; katha&#7747;kath&#257; bhagavato pa&#241;haveyy&#257;kara&#7751;a&#7747; sutv&#257;"ti.</p>

					<p class="f4">20. Itiha sakk&#257; dev&#257;namindo bhagavato bh&#257;sita&#7747; abhinanditv&#257; anumoditv&#257; bhagavanta&#7747; uttari&#7747; pa&#241;ha&#7747; apucchi: "sabbeva nu kho m&#257;risa sama&#7751;abr&#257;hma&#7751;&#257; ekantav&#257;d&#257; ekantasīl&#257; ekantachand&#257; ekantaajjhos&#257;n&#257;"ti.</p>

					<p class="f4">"Na kho dev&#257;naminda sabbe sama&#7751;abr&#257;hma&#7751;&#257; ekantav&#257;d&#257; ekantasīl&#257; ekantachand&#257; ekantaajjhos&#257;n&#257;"ti.</p>

					<p class="f4">"Kasm&#257; pana m&#257;risa na sabbe sama&#7751;abr&#257;hma&#7751;&#257; ekantav&#257;d&#257; ekantasīl&#257; ekantachand&#257; ekantaajjhos&#257;n&#257;?"Ti.</p>

					<p class="f4">[BJT Page 426]</p>

					<p class="f4">"Anekadh&#257;tun&#257;n&#257;dh&#257;tu kho dev&#257;naminda loko. Tasmi&#7747; anekadh&#257;tun&#257;n&#257;dh&#257;tusmi&#7747; loke ya&#7747; yadeva satt&#257; dh&#257;tu&#7747; abhinivisanti ta&#7747; tadeva th&#257;mas&#257; par&#257;massa abhinivissa voharanti 'idameva sacca&#7747; moghama&#241;&#241;anti. ' Tasm&#257; na sabbe sama&#7751;abr&#257;hma&#7751;&#257; ekantav&#257;d&#257; ekantasīl&#257; ekantachand&#257; ekantaajjhos&#257;n&#257;"ti.</p>

					<p class="f4">"Sabbeva nu kho m&#257;risa sama&#7751;abr&#257;hma&#7751;&#257; <a id="pg283"><span class="f2 g"><b>[page 283]</b></span></a> accantaniṭṭh&#257; accantayogakkhemī accantabrahmac&#257;rī accantapariyos&#257;n&#257;?"Ti.</p>

					<p class="f4">"Na kho dev&#257;naminda sabbe sama&#7751;abr&#257;hma&#7751;&#257; accantaniṭṭh&#257; accantayogakkhemī accantabrahmac&#257;rī accantapariyos&#257;n&#257;"ti.</p>

					<p class="f4">"Kasm&#257; pana m&#257;risa na sabbe sama&#7751;abr&#257;hma&#7751;&#257; accantaniṭṭh&#257; accantayogakkhemī accantabrahmac&#257;rī accantapariyos&#257;n&#257;"ti.</p>

					<p class="f4">"Ye kho dev&#257;naminda bhikkhu ta&#7751;h&#257;sa&#7749;khayavimutt&#257; te accantaniṭṭh&#257; accantayogakkhemī accantabrahmac&#257;rī accantapariyos&#257;n&#257;. Tasm&#257; na sabbe sama&#7751;abr&#257;hma&#7751;&#257; accantaniṭṭh&#257; accantayogakkhemī accantabrahmac&#257;rī accantapariyos&#257;n&#257;"ti.<br />
					Ittha&#7747; bhagav&#257; sakkassa dev&#257;namindassa pa&#241;ha&#7747; puṭṭho by&#257;k&#257;si. Attamano sakko dev&#257;namindo bhagavato bh&#257;sita&#7747; abhinandi anumodi. Eva meta&#7747; bhagav&#257; evameta&#7747; sugata ti&#7751;&#7751;&#257; me'ttha ka&#7749;kh&#257; vigat&#257; katha&#7747; kath&#257; bhagavato pa&#241;haveyy&#257;kara&#7751;a&#7747; sutv&#257;"ti.</p>

					<p>[BJT Page 428]</p>

					<p class="f4">21. Itiha sakko dev&#257;namindo bhagavato bh&#257;sita&#7747; abhinanditv&#257; anumoditv&#257; bhagavanta&#7747; etadavoca: ej&#257; bhante rogo ej&#257; gaṇḍo ej&#257; salla&#7747; ej&#257; ima&#7747; purisa&#7747; parika&#7693;&#7693;hati tassa tasseva bhavassa abhinibbattiy&#257;. Tasm&#257; aya&#7747; puriso ucc&#257;vacam&#257;pajjati. Yesv&#257;ha&#7747; bhante pa&#241;h&#257;na&#7747; ito bahiddh&#257; a&#241;&#241;esu sama&#7751;abr&#257;hma&#7751;esu ok&#257;sakammampi n&#257;lattha&#7747;. Te me bhagavat&#257; by&#257;kat&#257; dīgharatt&#257;nusayita&#241;ca pana me vicikicch&#257; - katha&#7747;kath&#257;salla&#7747;, ta&#241;ca bhagavat&#257; abb&#363;&#7735;hanti.</p>

					<p class="f4">22. <a id="pg284"><span class="f2 g"><b>[page 284]</b></span></a> abhij&#257;n&#257;si. No tva&#7747; dev&#257;naminda ime pa&#241;he a&#241;&#241;e sama&#7751;abr&#257;hma&#7751;e pucchit&#257;"ti.</p>

					<p class="f4">"Abhij&#257;n&#257;maha&#7747; bhante ime pa&#241;he a&#241;&#241;e sama&#7751;abr&#257;hma&#7751;e pucchit&#257;"ti.</p>

					<p class="f4">"Yath&#257;katha&#7747; pana te dev&#257;naminda by&#257;ka&#7747;su, sace te agaru bh&#257;sass&#363;"ti.</p>

					<p class="f4">"Na kho me bhante garu yatthassa bhagav&#257; nisinno bhagavantar&#363;po v&#257;"ti.</p>

					<p class="f4">"Tena hi dev&#257;naminda bh&#257;sass&#363;"ti.</p>

					<p class="f4">"Ye sv&#257;ha&#7747; bhante ma&#241;&#241;&#257;mi sama&#7751;abr&#257;hma&#7751;&#257; &#257;ra&#241;&#241;ak&#257; panta sen&#257;san&#257;'ti. Ty&#257;ha&#7747; upasa&#7749;kamitv&#257;. Ime pa&#241;he pucch&#257;mi. Te may&#257; puṭṭh&#257; na samp&#257;yanti, asamp&#257;yant&#257; mama&#7747; yeva paṭipucchanti' ko n&#257;mo &#257;yasm&#257;?'Ti. Tes&#257;ha&#7747; puṭṭho by&#257;karomi: "aha&#7747; kho m&#257;risa, sakko dev&#257;namindo'ti. Te mama&#7747; yeva uttari&#7747; paṭipucchanti 'ki&#7747; pan&#257;yasm&#257; dev&#257;naminda kamma&#7747; katv&#257; ima&#7747; ṭh&#257;na&#7747; patto'ti. Tes&#257;ha&#7747; yath&#257;suta&#7747; yath&#257;pariyatta&#7747; dhamma&#7747; desemi. Te t&#257;vatakeneva attaman&#257; honti 'sakko ca no dev&#257;namindo diṭṭho ya&#241;ca no apucchimha ta&#241;ca no by&#257;k&#257;sī'ti. Te a&#241;&#241;adatthu mama yeva s&#257;vak&#257; sampajjanti, na c&#257;ha&#7747; tesa&#7747;. Aha&#7747; kho pana bhante bhagavato s&#257;vako sot&#257;panno avinip&#257;tadhammo niyato sambodhipar&#257;ya&#7751;o"ti.</p>

					<p class="f4">1. Yesv&#257;ha&#7747; (sīmu)</p>

					<p>[BJT Page 430]</p>

					<p class="f4">23. "Abhij&#257;n&#257;si no tvaja dev&#257;naminda ito pubbe evar&#363;pa&#7747; veda paṭil&#257;bha&#7747; somanassapaṭil&#257;bhanti?"</p>

					<p class="f4"><a id="pg285"><span class="f2 g"><b>[page 285]</b></span></a> "abhij&#257;n&#257;maha&#7747; bhante ito pubbe evar&#363;pa&#7747; vedapaṭil&#257;bha&#7747; somanassapaṭil&#257;bhanti."</p>

					<p class="f4">"Yath&#257;katha&#7747; pana tva&#7747; dev&#257;naminda abhij&#257;n&#257;si ito pubbe evar&#363;pa&#7747; vedapaṭil&#257;bha&#7747; somanassapaṭil&#257;bhanti?"</p>

					<p class="f4">"Bh&#363;tapubba&#7747; bhante dev&#257;surasa&#7749;g&#257;mo samupabyu&#7735;ho ahosi, tasmi&#7747; kho pana bhante sa&#7749;g&#257;me dev&#257; jini&#7747;su, asur&#257; par&#257;jiyi&#7747;su. Tassa mayha&#7747; bhante ta&#7747; sa&#7749;g&#257;ma&#7747; abhivijinitv&#257; vijitasa&#7749;g&#257;massa etadahosi: 'y&#257; ceva d&#257;ni dibb&#257; oj&#257; y&#257; ca asur&#257; oj&#257; ubhayamettha dev&#257; paribhu&#241;jissantantī ti. So kho me bhante vedapaṭil&#257;bho somanassapaṭil&#257;bho sadaṇḍ&#257;vacaro sasatth&#257;vacaro na nibbid&#257;ya na vir&#257;g&#257;ya na nirodh&#257;ya na upasam&#257;ya na abhi&#241;&#241;&#257;ya na sambodh&#257;ya na nibb&#257;n&#257;ya sa&#7747;vattati. Yo kho pana me aya&#7747; bhante bhagavato dhamma&#7747; sutv&#257; vedapaṭil&#257;bho somanassapaṭil&#257;bho, so adaṇḍ&#257;vacaro asatth&#257;vacaro ekantanibbid&#257;ya vir&#257;g&#257;ya nirodh&#257;ya upasam&#257;ya abhi&#241;&#241;&#257;ya sambodh&#257;ya nibb&#257;n&#257;ya sa&#7747;vattatī"ti.</p>

					<p class="f4">24. "Ki&#7747; pana tva&#7747; dev&#257;naminda atthavasa&#7747; sampassam&#257;no evar&#363;pa&#7747; vedapaṭil&#257;bha&#7747; somanassa paṭil&#257;bha&#7747; pavedesī?" Ti.</p>

					<p class="f4">"Cha kho aha&#7747; bhante atthavase sampassam&#257;no evar&#363;pa&#7747; vedapaṭil&#257;bha&#7747; somanassapaṭil&#257;bha&#7747; pavedemī"ti.</p>

					<p class="f4">"Idheva tiṭṭham&#257;nassa devabh&#363;tassa me sato,<br />
					Punar&#257;yu ca me laddho eva&#7747; j&#257;n&#257;hi m&#257;ris&#257;"ti.</p>

					<p class="f4">Ima&#7747; kho aha&#7747; bhante paṭhama&#7747; atthavasa&#7747; <a id="pg286"><span class="f2 g"><b>[page 286]</b></span></a> sampassam&#257;no evar&#363;pa&#7747; vedapaṭil&#257;bha&#7747; somanassapaṭil&#257;bha&#7747; pavedemi.</p>

					<p class="f4">Cuto'ha&#7747; diviy&#257; k&#257;y&#257; &#257;yu&#7747; hitv&#257; am&#257;nusa&#7747;,<br />
					Am&#363;&#7735;ho gabbhamess&#257;mi yattha me ramatī mano.</p>

					<p>[BJT Page 432]</p>

					<p class="f4">Ima&#7747; kho aha&#7747; bhante dutiya&#7747; atthavasa&#7747; sampassam&#257;no evar&#363;pa&#7747; vedapaṭil&#257;bha&#7747; somanassapaṭil&#257;bha&#7747; pavedemi.</p>

					<p class="f4">Sv&#257;ha&#7747; am&#363;&#7735;hapa&#241;&#241;assa vihara&#7747; s&#257;sane rato,<br />
					&#209;&#257;yena vihariss&#257;mi sampaj&#257;no patissato.</p>

					<p class="f4">Ima&#7747; kho aha&#7747; bhanne tatiya&#7747; atthavasa&#7747; sampassam&#257;no evar&#363;pa&#7747; vedapaṭil&#257;bha&#7747; somanassapaṭil&#257;bha&#7747; pavedemi.<br />
					&#209;&#257;yena me carato ca sambodhi ce bhavissati,<br />
					A&#241;&#241;&#257;t&#257; vihariss&#257;mi sveva manto bhavissati.</p>

					<p class="f4">Ima&#7747; kho aha&#7747; bhante catuttha&#7747; atthavasa&#7747; sampassam&#257;no eva r&#363;pa&#7747; vedapaṭil&#257;bha&#7747; somanassapaṭil&#257;bha&#7747; pavedemi.</p>

					<p class="f4">Cuto'ha&#7747; m&#257;nus&#257; k&#257;y&#257; &#257;yu&#7747; hitv&#257;na m&#257;nusa&#7747;,<br />
					Puna deva bhaviss&#257;mi devalokamhi uttamo.</p>

					<p class="f4">Ima&#7747; kho aha&#7747; bhante pa&#241;cama&#7747; atthavasa&#7747; sampassam&#257;no evar&#363;pa&#7747; vedapaṭil&#257;bha&#7747; somanassapaṭil&#257;bha&#7747; pavedemi.<br />
					Te pa&#7751;ītatar&#257; dev&#257; akaniṭṭh&#257; yasassino,<br />
					Antime vattam&#257;namhi so niv&#257;so bhavissati.</p>

					<p class="f4"><a id="pg287"><span class="f2 g"><b>[page 287]</b></span></a> ima&#7747; kho aha&#7747; bhante chaṭṭha&#7747; atthavasa&#7747; sampassam&#257;no evar&#363;pa&#7747; vedapaṭil&#257;bha&#7747; somanassapaṭil&#257;bha&#7747; pavedemi.</p>

					<p class="f4">Ime kho aha&#7747; bhante cha atthavase sampassam&#257;no evar&#363;pa&#7747; vedapaṭil&#257;bha&#7747; somanassapaṭil&#257;bha&#7747; pavedemi.</p>

					<p class="f4">25. "Apariyositasa&#7749;kappo vicikicchi katha&#7747;kathi,<br />
					Vicari&#7747;1 dīghamaddh&#257;na&#7747; anvesanto tath&#257;gata&#7747;.</p>

					<p class="f4">Yy&#257;ssu ma&#241;&#241;&#257;mi sama&#7751;e pavivittavih&#257;rino,<br />
					Samabuddh&#257;2 iti ma&#241;&#241;&#257;no gacch&#257;mi te up&#257;situ&#7747;.</p>

					<p class="f4">Katha&#7747; &#257;r&#257;dhan&#257; hoti katha&#7747; hoti vir&#257;dhan&#257;,<br />
					Iti puṭṭh&#257; na sambhonti 3 magge paṭipad&#257;su ca.</p>

					<p class="f4">1. Vivarī [PTS. 2.] Sambuddho [PTS. 3.] Samp&#257;yanti sī mu. [BJT Page 434]</p>

					<p class="f4">Ty&#257;ssu yad&#257; ma&#7747; j&#257;nanti sakko dev&#257;nam&#257;gato.<br />
					Ty&#257;ssu mameva pucchanti ki&#7747; katv&#257; p&#257;pu&#7751;ī ida&#7747;.</p>

					<p class="f4">Tesa&#7747; yath&#257; suta&#7747; dhamma&#7747; desay&#257;mi janesuta,<br />
					Tena attaman&#257; honti1 diṭṭho no v&#257;savo'ti ca.</p>

					<p class="f4">Yad&#257; ca buddhamaddakkhi&#7747; vicikicch&#257;vit&#257;ra&#7751;a&#7747;,<br />
					So'mbhi vītabhayo ajja sambuddha&#7747; payirup&#257;siya. 2</p>

					<p class="f4">Ta&#7751;h&#257;sallassa hant&#257;ra&#7747; buddhamappaṭipuggala&#7747;, aha&#7747; vande mah&#257;vīra&#7747; buddham&#257;diccabandhuna&#7747;3</p>

					<p class="f4"><a id="pg288"><span class="f2 g"><b>[page 288]</b></span></a> ya&#7747; karomasi 4 brahmuno sama&#7747; devehi m&#257;risa,<br />
					Tadajja tuyha&#7747; kass&#257;ma handa s&#257;ma&#7747; karoma te.</p>

					<p class="f4">Tvameva asi sambuddho tuva&#7747; satth&#257; anuttaro,<br />
					Sadevakasmi&#7747; lokasmi&#7747; natthi te paṭipuggalo"ti.<br />
					26. Atha kho sakko dev&#257;namindo pa&#241;casikha&#7747; gandhabbaputta&#7747; &#257;mantesi. Bah&#363;pak&#257;ro kho me'si tva&#7747; t&#257;ta pa&#241;casikha&#7747; ya&#7747; tva&#7747; bhagavanta&#7747; paṭhama&#7747; pas&#257;desi tay&#257; t&#257;ta paṭhama&#7747; pas&#257;dita&#7747; pacch&#257; maya&#7747; ta&#7747; bhagavanta&#7747; dassan&#257;ya upasa&#7749;kamimha arahanta&#7747; samm&#257;sambuddha&#7747;. Pettike ca ṭh&#257;ne ṭhapayiss&#257;mi, gandhabbar&#257;j&#257; bhavissasi, bhadda&#241;ca te suriyavaccasa&#7747; dammi, s&#257; hi te abhipatthit&#257;"ti. Atha kho sakko dev&#257;namindo p&#257;&#7751;in&#257; paṭhavi&#7747; par&#257;masitv&#257; tikkhattu&#7747; ud&#257;na&#7747; ud&#257;nesi: "namo tassa bhagavato arahato samm&#257;sambuddhassa, namo tassa bhagavato arahato samm&#257;sambuddhassa, namo tassa bhagavato arahato samm&#257;sambuddhass&#257;"ti.</p>

					<p class="f4">Imasmi&#241;ca pana veyy&#257;kara&#7751;asmi&#7747; bha&#241;&#241;am&#257;ne sakkassa dev&#257;namindassa viraja&#7747; vītamala&#7747; dhammacakkhu&#7747; udap&#257;di "ya&#7747; ki&#241;ci samudayadhamma&#7747; sabbanta&#7747; nirodhadhammanti, " a&#241;&#241;esa&#241;ca asītiy&#257; <a id="pg289"><span class="f2 g"><b>[page 289]</b></span></a> devat&#257;sahass&#257;na&#7747;. Iti ye sakkena dev&#257;namindena ajjhiṭṭhapa&#241;h&#257; puṭṭh&#257;, te bhagavat&#257; by&#257;kat&#257;. Tasm&#257; imassa veyy&#257;kara&#7751;assa sakkapa&#241;ho'tveva adhivacananti.</p>

					<p class="f4">Sakkapa&#241;hasutta&#7747; niṭṭhita&#7747; aṭṭhama&#7747;.</p>

					<p class="f4">1. Te nassatataman&#257; [PTS. 2.] Payirup&#257;sasi&#7747; machasa&#7747;. 3. Candam&#257;diccabandhuna&#7747; [PTS. 4.] Ya&#7747; karomaso [PTS]</p>

					<p class="f4">[BJT Page 436]</p>

					<p class="f4">9.<br />
					<a id="pg290"><span class="f2 g"><b>[page 290]</b></span></a> mah&#257;satipaṭṭh&#257;nasutta&#7747;</p>

					<p class="f4">Eva&#7747; me suta&#7747; eka&#7747; samaya&#7747; bhagav&#257; kur&#363;su viharati kamm&#257;sadamma&#7747; n&#257;ma kur&#363;na&#7747; nigamo. Tatra kho bhagav&#257; bhikkh&#363; &#257;mantesi 'bhikkhavo'ti. 'Bhadante'ti te bhikkhu bhagavato paccassosu&#7747; bhagav&#257; etadavoca:</p>

					<p class="f4">2. Ek&#257;yano aya&#7747; bhikkhave maggo satt&#257;na&#7747; visuddhiy&#257; sokapariddav&#257;na&#7747; samatikkam&#257;ya dukkhadomanass&#257;na&#7747; attha&#7749;gam&#257;ya &#241;&#257;yassa adhigam&#257;ya nibb&#257;nassa sacchikiriy&#257;ya, yadida&#7747; catt&#257;ro satipaṭṭh&#257;n&#257;. Katame catt&#257;ro: idha bhikkhave bhikkhu k&#257;ye k&#257;y&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;.</p>

					<p class="f4">Vedan&#257;su vedan&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;,</p>

					<p class="f4">Citte citt&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;,</p>

					<p class="f4">Dhammesu dhamm&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;.</p>

					<p class="f4">Uddeso niṭṭhito.</p>

					<p class="f4">438</p>

					<p class="f4">3. <a id="pg291"><span class="f2 g"><b>[page 291]</b></span></a> katha&#241;ca bhikkhave bhikkhu k&#257;ye k&#257;y&#257;nupassī viharati? Idha bhikkhave bhikkhu ara&#241;&#241;agato v&#257; rukkham&#363;lagato v&#257; su&#241;&#241;&#257;g&#257;ragato v&#257; nisīdati palla&#7749;ka&#7747; &#257;bhujitv&#257; uju&#7747; k&#257;ya&#7747; pa&#7751;idh&#257;ya parimukha&#7747; sati&#7747; upaṭṭhapetv&#257;. So sato'va assasati, sato'va passasati. Dīgha&#7747; v&#257; assasanto digha&#7747; assas&#257;mīti paj&#257;n&#257;ti, dīgha&#7747; v&#257; passasanto dīgha&#7747; passas&#257;mīti paj&#257;n&#257;ti. Rassa&#7747; v&#257; assasanto rassa&#7747; assas&#257;mīti paj&#257;n&#257;ti, rassa&#7747; v&#257; passasanto rassa&#7747; passas&#257;mīti paj&#257;n&#257;ti. Sabbak&#257;yapaṭisa&#7747;vedī assasiss&#257;mīti sikkhati, sabbak&#257;yapaṭisa&#7747;vedī passasiss&#257;mīti sikkhati. Passambhaya&#7747; k&#257;yasa&#7749;kh&#257;ra&#7747; assasiss&#257;mīti sikkhati, passambhaya&#7747; k&#257;yasa&#7749;kh&#257;ra&#7747; passasiss&#257;mīti sikkhati.</p>

					<p class="f4">4. Seyyath&#257;pi bhikkhave dakkho bhamak&#257;ro v&#257; bhamak&#257;rantev&#257;sī v&#257; dīgha&#7747; v&#257; a&#241;chanto dīgha&#7747; a&#241;ch&#257;mīti paj&#257;n&#257;ti, rassa&#7747; v&#257; a&#241;chanto rassa&#7747; a&#241;&#241;&#257;mīti paj&#257;n&#257;ti, evameva kho bhikkhave bhikkhu dīgha&#7747; v&#257; assasanto dīgha&#7747; assas&#257;mīti paj&#257;n&#257;ti, dīgha&#7747; v&#257; passasanto dīgha&#7747; passas&#257;mīti paj&#257;n&#257;ti. Rassa&#7747; v&#257; assasanto rassa&#7747; assas&#257;mīti paj&#257;n&#257;ti, rassa&#7747; v&#257; passasanto rassa&#7747; passas&#257;mīti paj&#257;n&#257;ti. Sabbak&#257;yapaṭisa&#7747;vedī assasiss&#257;mīti sikkhati, sabbak&#257;yapaṭisa&#7747;vedī passasiss&#257;mīti sikkhati. Passambhaya&#7747; k&#257;yasa&#7749;kh&#257;ra&#7747; assasiss&#257;mīti sikkhati, passambhaya&#7747; k&#257;yasa&#7749;kh&#257;ra&#7747; passasiss&#257;mīti sikkhati.</p>

					<p>[BJT Page 440]</p>

					<p class="f4"><a id="pg292"><span class="f2 g"><b>[page 292]</b></span></a> iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati.</p>

					<p class="f4">Samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati. Samudaya vayadhamm&#257;nupassī v&#257; k&#257;yasmi&#7747; viharati.</p>

					<p class="f4">Atthi k&#257;yo'ti v&#257; panassa sati paccupaṭṭhit&#257; hoti, y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati, na ca ki&#241;ci loke up&#257;diyati. Evampi kho bhikkhave bhikkhu k&#257;ye k&#257;y&#257;nupassī viharati.</p>

					<p class="f4">&#256;n&#257;p&#257;napabba&#7747; niṭṭhita&#7747;.</p>

					<p class="f4">5. Puna ca para&#7747; bhikkhave bhikkhu gacchanto v&#257; gacch&#257;mīti paj&#257;n&#257;ti, ṭhito v&#257; ṭhitomhīti paj&#257;n&#257;ti, nisinno v&#257; nisinnomhīti paj&#257;n&#257;ti, say&#257;no v&#257; say&#257;nomhī ti paj&#257;n&#257;ti. Yath&#257; yath&#257; v&#257; panasasa k&#257;yo pa&#7751;ihito hoti, tath&#257; tath&#257; na&#7747; paj&#257;n&#257;ti.</p>

					<p>[BJT Page 442]</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati. Samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati, samudayavayadhamm&#257;nupassī v&#257; k&#257;yasmi&#7747; viharati.</p>

					<p class="f4">Atthi k&#257;yoti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissati. Matt&#257;ya anissito ca viharati na ca ki&#241;ci loke up&#257;diyati. Evampi kho bhikkhave bhikkhu k&#257;ye k&#257;y&#257;nupassī viharati.</p>

					<p class="f4">Iriy&#257;pathapabba&#7747; niṭṭhita&#7747;.</p>

					<p class="f4">6. Puna ca para&#7747; bhikkhave bhikkhu abhikkante paṭikkante sampaj&#257;nak&#257;rī hoti. &#256;lokite vilokite sampaj&#257;nak&#257;rī hoti. Sami&#241;jite pas&#257;rite sampaj&#257;nak&#257;rī hoti. Sa&#7749;gh&#257;ṭipattacīvaradh&#257;ra&#7751;e sampaj&#257;nak&#257;rī hoti. Asite pīte kh&#257;yite s&#257;yite sampaj&#257;nak&#257;rī hoti. Ucc&#257;rapass&#257;vakamme sampaj&#257;nak&#257;rī hoti. Gate ṭhite nisinne sutte j&#257;garite bh&#257;site tu&#7751;hībh&#257;ve sampaj&#257;nak&#257;rī hoti.</p>

					<p>[BJT Page 444]</p>

					<p class="f4"><a id="pg293"><span class="f2 g"><b>[page 293]</b></span></a> iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati, samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati, samudayavayadhamm&#257;nupassī v&#257; k&#257;yasmi&#7747; viharati.</p>

					<p class="f4">'Atthi k&#257;yo'ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati na ca ki&#241;ci loke up&#257;diyati.</p>

					<p class="f4">Evampi kho bhikkhave bhikkhu k&#257;ye k&#257;y&#257;nupassī viharati.</p>

					<p class="f4">Sampaja&#241;&#241;apabba&#7747; niṭṭhita&#7747;.</p>

					<p class="f4">7. Puna ca para&#7747; bhikkhave bhikkhu imameva k&#257;ya&#7747; uddha&#7747; p&#257;datal&#257; adho kesamatthak&#257; tacapariyanta&#7747; p&#363;ra&#7747; n&#257;nappak&#257;rassa asucino paccavekkhati.</p>

					<p class="f4">"Atthi imasmi&#7747; k&#257;ye kes&#257; lom&#257; nakh&#257; dant&#257; taco ma&#7747;sa&#7747; nah&#257;ru aṭṭhi aṭṭhimi&#241;j&#257; vakka&#7747; hadaha&#7747; yakana&#7747; kilomaka&#7747; pihaka&#7747; papph&#257;sa&#7747; anta&#7747; antagu&#7751;a&#7747; udariya&#7747; karīsa&#7747; pitta&#7747; semha&#7747; pubbo lohita&#7747; sedo mede assu vas&#257; khe&#7735;o si&#7749;gh&#257;&#7751;ik&#257; lasik&#257; muttanti".</p>

					<p>[BJT Page 446]</p>

					<p class="f4">Seyyath&#257;pi bhikkhave ubhato mukh&#257; puṭo&#7735;ī1 p&#363;r&#257; n&#257;n&#257;vihitassa dha&#241;&#241;assa, seyyathīda&#7747; s&#257;līna&#7747; vihīna&#7747; mugg&#257;na&#7747; m&#257;s&#257;na&#7747; til&#257;na&#7747; taṇḍul&#257;na&#7747;. Tamena&#7747; cakkhum&#257; puriso mu&#241;citv&#257; paccavekkheyya: "ime s&#257;lī, ime vīhī, ime mugg&#257;, ime m&#257;s&#257;, ime tīl&#257;, ime taṇḍul&#257;'ti evameva kho bhikkhave bhikkhu imameva k&#257;ya&#7747; uddha&#7747; p&#257;datal&#257; adho kesamatthat&#257; tacapariyanta&#7747; p&#363;ra&#7747; n&#257;nappak&#257;rassa asucino paccavekkhati: atthi imasmi&#7747; k&#257;ye kes&#257; lom&#257; nakh&#257; dant&#257; taco ma&#7747;sa&#7747; <a id="pg294"><span class="f2 g"><b>[page 294]</b></span></a> nah&#257;ru aṭṭhi aṭṭhimi&#241;ja&#7747; vakka&#7747; hadaya&#7747; yakana&#7747; kilomaka&#7747; pihaka&#7747; papph&#257;sa&#7747; anta&#7747; antagu&#7751;a&#7747; udariya&#7747; karīsa&#7747;, pitta&#7747; semha&#7747; pubbo lohita&#7747; sedo medo assu vas&#257; khe&#7735;o si&#7749;gh&#257;nik&#257; lasik&#257; muttanti.</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati. Samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati, samudayavayadhamm&#257;nupassī v&#257; k&#257;yasmi&#7747; viharati. Atthi k&#257;yo'ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati na ca ki&#241;ci loke up&#257;diyati. Evampi kho bhikkhave bhikkhu k&#257;ye k&#257;y&#257;nupassī viharati.</p>

					<p class="f4">Paṭikk&#363;lamanasik&#257;rapabba&#7747; niṭṭhita&#7747;.</p>

					<p class="f4">8. Puna ca para&#7747; bhikkhave bhikkhu imameva k&#257;ya&#7747; yath&#257;ṭhita&#7747; yath&#257;pa&#7751;ihita&#7747; dh&#257;tuso paccavekkhati: atthi imasmi&#7747; k&#257;ye paṭhavīdh&#257;tu &#257;po dh&#257;tu tejodh&#257;tu v&#257;yodh&#257;t&#363; ti.</p>

					<p class="f4">1. P&#363;tolī (ma cha sa&#7747;. )</p>

					<p class="f4">[BJT Page 448]</p>

					<p class="f4"></p>

					<p class="f4">Seyyath&#257;pi bhikkhave dakkho gogh&#257;tako v&#257; gogh&#257;takantev&#257;sī v&#257; g&#257;vi&#7747; vadhitv&#257; c&#257;tummah&#257;pathe khīlaso vibhajitv&#257; nisinno assa, evameva kho bhikkhave bhikkhu imameva k&#257;ya&#7747; yath&#257;ṭhita&#7747; yath&#257;pa&#7751;ihita&#7747; dh&#257;tuso paccavekkhati: atthi imasmi&#7747; k&#257;ye paṭhavīdh&#257;tu &#257;podh&#257;tu tejodh&#257;tu v&#257;yodh&#257;t&#363; ti.</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati. Samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; <a id="pg295"><span class="f2 g"><b>[page 295]</b></span></a> viharati, samudayavayadhamm&#257;nupassī v&#257; k&#257;yasmi&#7747; viharati.<br />
					Atthi k&#257;yo ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya anissito ca viharati na ca ki&#241;ci loke up&#257;diyati.</p>

					<p class="f4">Emampi kho bhikkhave bhikkhu k&#257;ye k&#257;y&#257;nupassī viharati.</p>

					<p class="f4">Dh&#257;tumanasik&#257;rapabba&#7747; niṭṭhita&#7747;.</p>

					<p class="f4">9. Puna ca para&#7747; bhikkhave bhikkhu seyyath&#257;pi passeyya sarīra&#7747; sivathīk&#257;ya cha&#7693;&#7693;ita&#7747; ek&#257;hamata&#7747; v&#257; dvīhamata&#7747; v&#257; tīhamata&#7747; v&#257; uddhum&#257;taka&#7747; vinīlaka&#7747; vipubbakaj&#257;ta&#7747;, so imameva k&#257;ya&#7747; upasa&#7747;harati: ayampi kho k&#257;yo eva&#7747;dhammo eva&#7747;bh&#257;vī eta&#7747; anatīto'ti.</p>

					<p>[BJT Page 450]</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati. Samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati. Samudayavayadhamm&#257;nupassī v&#257; k&#257;yasmi&#7747; viharati.<br />
					Atthi k&#257;yo'ti v&#257; pasanna sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati na ca ki&#241;ci loke up&#257;diyati.</p>

					<p class="f4">Evampi kho bhikkhave bhikkhu k&#257;ye k&#257;y&#257;nupassi viharati.</p>

					<p class="f4">(Paṭhama&#7747; sīvathika&#7747;)</p>

					<p class="f4">10. Puna ca para&#7747; bhikkhave bhikkhu seyyath&#257;pi passeyya sarīra&#7747; sivathik&#257;ya cha&#7693;&#7693;īta&#7747; k&#257;kemi v&#257; khajjam&#257;na&#7747; kulalehi v&#257; khajjam&#257;na&#7747; gijjhehi v&#257; khajjam&#257;na&#7747; sunakhehi v&#257; khajjam&#257;na&#7747; sig&#257;lehi v&#257; khajjam&#257;na&#7747; vividhehi v&#257; p&#257;&#7751;akaj&#257;tehi khajjam&#257;na&#7747;, so imameva k&#257;ya&#7747; upasa&#7747;harati: ayampi kho k&#257;yo eva&#7747;dhammo eva&#7747;bh&#257;vī eta&#7747; anatīto ti.</p>

					<p class="f4"><a id="pg296"><span class="f2 g"><b>[page 296]</b></span></a> iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati. Samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati, samudayavayadhamm&#257;nupassī v&#257; k&#257;yasmi&#7747; viharati. Atthi k&#257;yo ti v&#257; pasassa sati paccupaṭṭhit&#257; hoti y&#257;vadeva &#241;&#257;&#7751;a matt&#257;ya patissatimatt&#257;ya. Anissito ca viharati. Na ca ki&#241;ci loke up&#257;diyati.</p>

					<p class="f4">Evampi kho bhikkhave bhikkhu k&#257;ye k&#257;y&#257;nupassī viharati.</p>

					<p class="f4">(Dutiya&#7747; sīvathīka&#7747;)</p>

					<p class="f4">[BJT Page 452]</p>

					<p class="f4">11. Puna ca para&#7747; bhikkhave bhikkhu seyyath&#257;pi passeyya sarīra&#7747; sīvatik&#257;ya cha&#7693;&#7693;ita&#7747; aṭṭhika&#7749;khalika&#7747; sama&#7747;salohita&#7747; nah&#257;rusambaddha&#7747; so imameva k&#257;ya&#7747; upasa&#7747;harati 'ayampi kho k&#257;yo eva&#7747;dhammo evambh&#257;vī eta&#7747; anatīto'ti.</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati bahiddh&#257; v&#257; k&#257;ye k&#257;y&#257;nupassī viharati ajjhattabahiddh&#257; v&#257; k&#257;ye k&#257;y&#257;nupassī viharati, samudayadhamm&#257;nupassī v&#257; k&#257;yasmi&#7747; viharati vayadhamm&#257;nupassī v&#257; k&#257;yasmi&#7747; viharati samudayavayadhamm&#257;nupassī v&#257; k&#257;yasmi&#7747; viharati.</p>

					<p class="f4">'Atthi k&#257;yo'ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya anissito ca viharati. Na ca ki&#7747;ci loke up&#257;diyati.</p>

					<p class="f4">Evampi kho bhikkhave bhikkhu k&#257;ye k&#257;y&#257;nupassī viharati.</p>

					<p class="f4">(Tatiya&#7747; sīvathīka&#7747;)</p>

					<p class="f4">12. Puna ca para&#7747; bhikkhave bhikkhu seyyath&#257;pi passeyya sarīra&#7747; sīvathīk&#257;ya cha&#7693;&#7693;īta&#7747; aṭṭhisa&#7749;khalika&#7747; nimma&#7747;sa&#7747; lohitamakkhita&#7747; nah&#257;rusambaddha&#7747; so imameva k&#257;ya&#7747; upasa&#7747;harati 'ayampi kho k&#257;yo eva&#7747;dhammo evambh&#257;vī eta&#7747; anatīto'ti.</p>

					<p>[BJT Page 454]</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati, samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati, samudayavayadhamm&#257;nupassī v&#257; k&#257;yasmi&#7747; viharati.</p>

					<p class="f4">'Atthi k&#257;yo'ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati na ca ki&#241;ci loke up&#257;diyati.</p>

					<p class="f4">Evampi bhikkhave bhikkhu k&#257;ye k&#257;y&#257;nupassī viharati.</p>

					<p class="f4">(Catuttha&#7747; sīvathīka&#7747;)</p>

					<p class="f4">13. Puna ca para&#7747; bhikkhave bhikkhu seyyath&#257;pi passeyya sarīra&#7747; sīvathik&#257;ya cha&#7693;&#7693;ita&#7747; aṭṭhisa&#7749;khalika&#7747; apagatama&#7747;salohita&#7747; nah&#257;rusambaddha&#7747;. So imameva k&#257;ya&#7747; upasa&#7747;harati 'ayampi kho k&#257;yo eva&#7747;dhammo evambh&#257;vī eta&#7747; anatīto'ti.</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati. Samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati, samudayavayadhamm&#257;nupassī v&#257; k&#257;yasmi&#7747; viharati.<br />
					'Atthi k&#257;yo'ti v&#257; panassa sati paccupaṭṭhit&#257; hoti, y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati, na ca ki&#7747;ci loke up&#257;diyati.</p>

					<p class="f4">Evampi kho bhikkhave bhikkhu k&#257;ye k&#257;y&#257;nupassī viharati.</p>

					<p class="f4">(Pa&#241;cama&#7747; sīvathīka&#7747;)</p>

					<p>[BJT Page 456]</p>

					<p class="f4">14. Puna ca para&#7747; bhikkhave bhikkhu seyyath&#257;pi passeyya sarīra&#7747; sīvathīk&#257;ya cha&#7693;&#7693;ita&#7747; aṭṭhik&#257;ni apagatasambandh&#257;ni dis&#257;vidis&#257;su vikkhitt&#257;ni a&#241;&#241;ena hatthaṭṭhika&#7747; a&#241;&#241;ena p&#257;daṭṭhika&#7747; a&#241;&#241;ena gopaphaṭṭhika&#7747; a&#241;&#241;ena ja&#7749;ghaṭṭhika&#7747; a&#241;&#241;ena &#363;raṭṭhika&#7747; a&#241;&#241;ena piṭṭhiṭṭhika&#7747; a&#241;&#241;ena kaṭaṭṭhika&#7747; a&#241;&#241;ena khandhaṭṭhika&#7747; a&#241;&#241;ena gīvaṭṭhika&#7747; <a id="pg297"><span class="f2 g"><b>[page 297]</b></span></a> a&#241;&#241;ena dantaṭṭhika&#7747; a&#241;&#241;ena sīsakaṭ&#257;ha&#7747;. So imameva k&#257;ya&#7747; upasa&#7747;harati 'ayampi kho k&#257;yo eva&#7747;dhamem&#257; evambh&#257;vī eta&#7747; anatīto'ti.</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati bahiddh&#257; v&#257; k&#257;ye k&#257;y&#257;nupassī viharati. Ajjhattabahiddh&#257; v&#257; k&#257;ye k&#257;y&#257;nupassī viharati. Samudayadhamm&#257;nupassī v&#257; k&#257;yasmi&#7747; viharati vayadhamm&#257;nupassī v&#257; k&#257;yasmi&#7747; viharati samudayavayadhamm&#257;nupassī v&#257; k&#257;yasmi&#7747; viharati.</p>

					<p class="f4">Atthi k&#257;yo ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati, na ca ki&#241;ci loke up&#257;diyati. Evampi bhikkhave bhikkhu k&#257;ye k&#257;y&#257;nupassī viharati.</p>

					<p class="f4">(Chaṭṭha&#7747; sīvathīka&#7747;)</p>

					<p class="f4">15. Puna ca para&#7747; bhikkhave bhikkhu seyyath&#257;pi passeyya sarīra&#7747; sīvathīk&#257;ya cha&#7693;&#7693;ita&#7747; aṭṭhik&#257;ni set&#257;ni sa&#7749;khava&#7751;&#7751;upanibh&#257;ni, so imameva k&#257;ya&#7747; upasa&#7747;harati 'ayampi kho k&#257;yo eva&#7747;dhammo evambh&#257;vī eta&#7747; anatīto'ti.</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati ajjhattabahiddh&#257; v&#257; k&#257;ye <a id="pg298"><span class="f2 g"><b>[page 298]</b></span></a> k&#257;y&#257;nupassī viharati, samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati, samudayavayadhamm&#257;nupassī v&#257; k&#257;yasmi&#7747; viharati.</p>

					<p>[BJT Page 458]</p>

					<p class="f4">'Atthi k&#257;yo'ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati, na ca ki&#241;ci loke up&#257;diyati. Evampi bhikkhave bhikkhu k&#257;ye k&#257;y&#257;nupassī viharati.</p>

					<p class="f4">(Sattama&#7747; sīvathīka&#7747;)</p>

					<p class="f4">16. Puna ca para&#7747; bhikkhave bhikkhu seyyath&#257;pi passeyya sarīra&#7747; sīvathīk&#257;ya cha&#7693;&#7693;ita&#7747; aṭṭhik&#257;ni pu&#241;jīkat&#257;ni terovassik&#257;ni. So imameva k&#257;ya&#7747; upasa&#7747;harati 'ayampi kho k&#257;yo eva&#7747;dhammo emambh&#257;vī eta&#7747; anatīto'ti.</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati ajjhattabahiddh&#257; v&#257; k&#257;ye k&#257;y&#257;nupassī viharati, samudayadhamm&#257;nupassī v&#257; k&#257;yasmi&#7747; viharati vayadhamm&#257;nupassī v&#257; k&#257;yasmi&#7747; viharati samudayavayadhamm&#257;nupassī v&#257; k&#257;yasmi&#7747; viharati.</p>

					<p class="f4">'Atthi k&#257;yo'ti v&#257; panassa sati paccupaṭṭhit&#257; hoti, y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati na ca ki&#241;ci loke up&#257;diyati. Evampi bhikkhave bhikkhu k&#257;ye k&#257;y&#257;nupassī viharati.</p>

					<p class="f4">(Aṭṭhama&#7747; sīvathīka&#7747;)<br />
					[BJT Page 460]</p>

					<p class="f4">17. Puna ca para&#7747; bhikkhave bhikkhu seyyath&#257;pi passeyya sarīra&#7747; sīvathīk&#257;ya cha&#7693;&#7693;ita&#7747; aṭṭhik&#257;ni p&#363;tīni cu&#7751;&#7751;akaj&#257;t&#257;ni, so imameva k&#257;ya&#7747; upasa&#7747;harati 'ayampi kho k&#257;yo eva&#7747;dhammo evambh&#257;vī eta&#7747; anatīto'ti.</p>

					<p class="f4">Iti ajjhatta&#7747; v&#257; k&#257;ye k&#257;y&#257;nupassī viharati, bahiddh&#257; v&#257; k&#257;ye k&#257;y&#257;nupassī viharati, ajjhattabahiddh&#257; v&#257; k&#257;ye k&#257;y&#257;nupassī viharati. Samudayadhamm&#257;nupassī v&#257; k&#257;yasmi&#7747; viharati, vayadhamm&#257;nupassī v&#257; k&#257;yasmi&#7747; viharati, samudayavayadhamm&#257;nupassī v&#257; k&#257;yasmi&#7747; viharati.<br />
					'Atthi k&#257;yo ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati, na ca ki&#241;ci loke up&#257;diyati. Evampi bhikkhave bhikkhu k&#257;ye k&#257;y&#257;nupassī viharati.</p>

					<p class="f4">(Navama&#7747; sīvathīka&#7747;)</p>

					<p class="f4">Cuddasa k&#257;y&#257;nupassan&#257; niṭṭhit&#257;.</p>

					<p class="f4">Vedan&#257;nupassan&#257;</p>

					<p class="f4">18. Katha&#241;ca bhikkhave bhikkhu vedan&#257;su vedan&#257;nupassī viharati? Idha bhikkhave bhikkhu sukha&#7747; vedana&#7747; vediyam&#257;no sukha&#7747; vedana&#7747; vediy&#257;mī ti paj&#257;n&#257;ti, dukkha&#7747; v&#257; vedana&#7747; vediyam&#257;no dukkha&#7747; vedana&#7747; vediy&#257;mī ti paj&#257;n&#257;ti. Adukkhamasukha&#7747; v&#257; vedana&#7747; vediyam&#257;no adukkhamasukha&#7747; vedana&#7747; vediy&#257;mī ti paj&#257;n&#257;ti.</p>

					<p>[BJT Page 462]</p>

					<p class="f4">S&#257;misa&#7747; v&#257; sukha&#7747; vedana&#7747; vediyam&#257;no s&#257;misa&#7747; sukha&#7747; vedana&#7747; vediy&#257;mī ti paj&#257;n&#257;ti. Nir&#257;misa&#7747; v&#257; sukha&#7747; vedana&#7747; vediyam&#257;no nir&#257;misa&#7747; sukha&#7747; vedana&#7747; vediy&#257;mīti paj&#257;n&#257;ti. S&#257;misa&#7747; v&#257; dukkha&#7747; vedana&#7747; vediyam&#257;no s&#257;misa&#7747; dukkha&#7747; vedana&#7747; vediy&#257;mī ti paj&#257;n&#257;ti. Nir&#257;misa&#7747; v&#257; dukkha&#7747; vedana&#7747; vediyam&#257;no nir&#257;misa&#7747; dukkha&#7747; vedana&#7747; vediy&#257;mīti paj&#257;n&#257;ti. S&#257;misa&#7747; v&#257; adukkhamasukha&#7747; vedana&#7747; vediyam&#257;no s&#257;misa&#7747; adukkhamasukha&#7747; vedana&#7747; vediy&#257;mīti paj&#257;n&#257;ti. Nir&#257;misa&#7747; v&#257; adukkhamasukha&#7747; vedana&#7747; vediyam&#257;no nir&#257;misa&#7747; adukkhamasukha&#7747; vedana&#7747; vediy&#257;mīti paj&#257;n&#257;ti.</p>

					<p class="f4">Iti ajjhatta&#7747; v&#257; vedan&#257;su vedan&#257;nupassī viharati, bahiddh&#257; v&#257; vedan&#257;su vedan&#257;nupassī viharati, ajjhattabahiddh&#257; v&#257; vedan&#257;su vedan&#257;nupassī viharati. Samudayadhamm&#257;nupassī v&#257; vedan&#257;su viharati, vayadhamm&#257;nupassī <a id="pg299"><span class="f2 g"><b>[page 299]</b></span></a> v&#257; vedan&#257;su viharati, samudayavayadhamm&#257;nupassī v&#257; vedan&#257;su viharati.</p>

					<p class="f4">Atthi vedan&#257; ti v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya paṭissatimatt&#257;ya. Anissito ca viharati na ca ki&#241;ci loke up&#257;diyati. Evampi kho bhikkhave bhikkhu vedan&#257;su vedan&#257;nupassī viharati.</p>

					<p class="f4">Vedan&#257;nupassan&#257; niṭṭhit&#257;.</p>

					<p>[BJT Page 464]</p>

					<p class="f4">Citt&#257;nupassan&#257;</p>

					<p class="f4">19. Katha&#241;ca pana bhikkhave bhikkhu citte citt&#257;nupassī viharati:</p>

					<p class="f4">Idha bhikkhave bhikkhu sar&#257;ga&#7747; v&#257; citta&#7747; sar&#257;ga&#7747; cittanti paj&#257;n&#257;ti, vītar&#257;ga&#7747; v&#257; citta&#7747; vītar&#257;ga&#7747; cittanti paj&#257;n&#257;ti, sadosa&#7747; v&#257; citta&#7747; sadosa&#7747; cittanti paj&#257;n&#257;ti, vītadosa&#7747; v&#257; citta&#7747; vītadosa&#7747; cittanti paj&#257;n&#257;ti, samoha&#7747; v&#257; citta&#7747; samoha&#7747; cittanti paj&#257;n&#257;ti, vītamoha&#7747; v&#257; citta&#7747; vītamoha&#7747; cittanti paj&#257;n&#257;ti, sa&#7749;khitta&#7747; citta&#7747; sa&#7749;khitta cittanti paj&#257;n&#257;ti, vikkhitta&#7747; v&#257; citta&#7747; vikkhitta&#7747; cittanti paj&#257;n&#257;ti, mahaggata&#7747; v&#257; citta&#7747; mahaggata&#7747; cittanti paj&#257;n&#257;ti, amahaggata&#7747; v&#257; citta&#7747; amahaggata&#7747; cittanti paj&#257;n&#257;ti, sauttara&#7747; v&#257; citta&#7747; sauttara&#7747; cittanti paj&#257;n&#257;ti, anuttara&#7747; v&#257; citta&#7747; anuttara&#7747; cittanti paj&#257;n&#257;ti, sam&#257;hita&#7747; v&#257; citta&#7747; sam&#257;hita&#7747; cittanti paj&#257;n&#257;ti, asam&#257;hita&#7747; v&#257; citta&#7747; asam&#257;hita&#7747; cittanti paj&#257;n&#257;ti, vimutta&#7747; v&#257; citta&#7747; vimutta&#7747; cittanti paj&#257;n&#257;ti, avimutta&#7747; v&#257; citta&#7747; avimutta&#7747; cittanti paj&#257;n&#257;ti.</p>

					<p class="f4">Iti ajjhatta&#7747; v&#257; citte citt&#257;nupassī viharati, bahiddh&#257; v&#257; citte citt&#257;nupassī viharati, ajjhattabahiddh&#257; v&#257; citte citt&#257;nupassī viharati. Samudayadhamm&#257;nupassī v&#257; cittasmi&#7747; viharati, vayadhamm&#257;nupassī v&#257; cittasmi&#7747; viharati samudayavayadhamm&#257;nupassī v&#257; cittasmi&#7747; viharati.</p>

					<p>[BJT Page 466]</p>

					<p class="f4">Atthi cittanti v&#257; panassa sati paccupaṭṭhit&#257; <a id="pg300"><span class="f2 g"><b>[page 300]</b></span></a> hoti, y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati. Na ca ki&#241;ci loke up&#257;diyati. Evampi kho bhikkhave bhikkhu citte citt&#257;nupassī viharati.</p>

					<p class="f4">Citt&#257;nupassan&#257; niṭṭhit&#257;.</p>

					<p class="f4">Dhamm&#257;nupassan&#257;</p>

					<p class="f4">20. Kahi&#241;ca pana bhikkhave bhikkhu dhammesu dhamm&#257;nupassī viharati:</p>

					<p class="f4">Idha bhikkhave bhikkhu dhammesu dhamm&#257;nupassi viharati pa&#241;casu nīvara&#7751;esu. Katha&#241;ca pana bhikkhave bhikkhu dhammesu dhamm&#257;nupassī viharati pa&#241;casu nīvara&#7751;esu:</p>

					<p class="f4">Idha bhikkhave bhikkhu santa&#7747; v&#257; ajjhatta&#7747; k&#257;macchanda&#7747; 'atthi me ajjhatta&#7747; k&#257;macchando'ti paj&#257;n&#257;ti asanta&#7747; v&#257; ajjhatta&#7747; k&#257;macchanda&#7747; 'natthi me ajjhatta&#7747; k&#257;macchando'ti paj&#257;n&#257;ti. Yath&#257; ca anuppannassa k&#257;macchandassa upp&#257;do hoti ta&#241;ca paj&#257;n&#257;ti, yath&#257; ca uppannassa k&#257;macchandassa pah&#257;na&#7747; hoti ta&#241;ca paj&#257;n&#257;ti. Yath&#257; ca pahīnassa k&#257;macchandassa anupp&#257;do hoti ta&#241;ca paj&#257;n&#257;ti.</p>

					<p class="f4">Santa&#7747; v&#257; ajjhatta&#7747; by&#257;p&#257;da&#7747; 'atthi me ajjhatta&#7747; by&#257;p&#257;do'ti paj&#257;n&#257;ti, asanta&#7747; v&#257; ajjhatta&#7747; by&#257;p&#257;da&#7747; 'natthi me ajjhatta&#7747; by&#257;p&#257;do'ti paj&#257;n&#257;ti. Yath&#257; ca anuppannassa by&#257;p&#257;dassa upp&#257;do hoti ta&#241;ca paj&#257;n&#257;ti, yath&#257; ca uppannassa by&#257;p&#257;dassa pah&#257;na&#7747; hoti ta&#241;ca paj&#257;n&#257;ti, yath&#257; ca pahīnassa by&#257;p&#257;dassa &#257;yati&#7747; anupp&#257;do hoti ta&#241;ca paj&#257;n&#257;ti.</p>

					<p class="f4">[BJT Page 468]</p>

					<p class="f4">Santa&#7747; v&#257; ajjhatta&#7747; thīnamiddha&#7747; atthi me ajjhatta&#7747; thīnamiddhanti paj&#257;n&#257;ti, asanta&#7747; v&#257; ajjhatta&#7747; thīnamiddha&#7747; 'natthi me ajjhatta&#7747; thīnamiddhanti' paj&#257;n&#257;ti, yath&#257; ca anuppannassa thīnamiddhassa upp&#257;do hoti ta&#241;ca paj&#257;n&#257;ti. Yath&#257; ca uppannassa thīnamiddhassa pah&#257;na&#7747; hoti ta&#241;ca paj&#257;n&#257;ti. Yath&#257; ca pahīnassa thīnamiddhassa &#257;yati&#7747; anupp&#257;do hoti ta&#241;ca paj&#257;n&#257;ti.</p>

					<p class="f4">Santa&#7747; v&#257; ajjhatta&#7747; uddhaccakukkucca&#7747; 'atthi me <a id="pg301"><span class="f2 g"><b>[page 301]</b></span></a> ajjhatta&#7747; uddhaccakukkuccanti paj&#257;n&#257;ti, asanta&#7747; v&#257; ajjhatta&#7747; uddhaccakukkucca&#7747; 'natthi me ajjhatta&#7747; uddhaccakukkuccanti' paj&#257;n&#257;ti. Yath&#257; ca anuppannassa uddhaccakukkuccassa upp&#257;do hoti ta&#241;ca paj&#257;n&#257;ti. Yath&#257; ca uppannassa uddhaccakukkuccassa pah&#257;na&#7747; hoti ta&#241;ca paj&#257;n&#257;ti, yath&#257; ca pahīnassa uddhaccakukkuccassa &#257;yati&#7747; anupp&#257;do hoti ta&#241;ca paj&#257;n&#257;ti.</p>

					<p class="f4">Santa&#7747; v&#257; ajjhatta&#7747; vivikiccha&#7747; 'atthi me ajjhatta&#7747; vicikicch&#257;'ti paj&#257;n&#257;ti, asanta&#7747; v&#257; ajjhatta&#7747; vicikiccha&#7747; 'natthi me ajjhatta&#7747; vicikicch&#257;'ti paj&#257;n&#257;ti. Yath&#257; ca anuppann&#257;ya vicikicch&#257;ya upp&#257;do hoti ta&#241;ca paj&#257;n&#257;ti, yath&#257; ca uppann&#257;ya vicikicch&#257;ya pah&#257;na&#7747; hoti ta&#241;ca paj&#257;n&#257;ti. Yath&#257; ca pahīn&#257;ya vicikicch&#257;ya &#257;yati&#7747; anupp&#257;do hoti, ta&#241;ca paj&#257;n&#257;ti.</p>

					<p class="f4">Iti ajjhatta&#7747; v&#257; dhammesu dhamm&#257;nupassī viharati, bahiddh&#257; v&#257; dhammesu dhamm&#257;nupassī viharati, ajjhattabahiddh&#257; v&#257; dhammesu dhamm&#257;nupassī viharati, samudayadhamm&#257;nupassī v&#257; dhammesu viharati, vayadhamm&#257;nupassī v&#257; dhammesu viharati, samudayavayadhamm&#257;nupassī v&#257; dhammesu viharati, atthi dhamm&#257;ti v&#257; pasanna sati paccupaṭṭhit&#257; hoti.</p>

					<p class="f4">Y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati na ca ki&#241;ci loke up&#257;diyati. Evampi kho bhikkhave bhikkhu dhammesu dhamm&#257;nupassī viharati pa&#241;casu nīvara&#7751;esu.</p>

					<p class="f4">(Nīvara&#7751;apabba&#7747; niṭṭhit&#257;)</p>

					<p>[BJT Page 470]</p>

					<p class="f4">21. Puna ca para&#7747; bhikkhave bhikkhu dhammesu dhamm&#257;nupassī viharati pa&#241;casu up&#257;d&#257;nakkhandhesu. Katha&#241;ca pana bhikkhave bhikkhu dhammesu dhamm&#257;nupassī viharati pa&#241;casu up&#257;d&#257;nakkhandhesu: idha bhikkhave bhikkhu 'iti r&#363;pa&#7747;, iti r&#363;passa samudayo, iti r&#363;passa attha&#7749;gamo, iti vedan&#257;. Iti vedan&#257;ya samudayo, iti vedan&#257;ya attha&#7749;gamo, iti sa&#241;&#241;&#257;, iti sa&#241;&#241;&#257;ya samudayo, iti sa&#241;&#241;&#257;ya attha&#7749;gamo, iti sa&#7749;kh&#257;r&#257;, <a id="pg302"><span class="f2 g"><b>[page 302]</b></span></a> iti sa&#7749;kh&#257;r&#257;na&#7747; samudayo, iti sa&#7749;kh&#257;r&#257;na&#7747; attha&#7749;gamo, iti vi&#241;&#241;&#257;&#7751;a&#7747;, iti vi&#241;&#241;&#257;&#7751;assa attha&#7749;gamoti.</p>

					<p class="f4">Iti ajjhatta&#7747; v&#257; dhammesu dhamm&#257;nupassī viharati, bahiddh&#257; v&#257; dhammesu dhamm&#257;nupassī viharati, ajjhattabahiddh&#257; v&#257; dhammesu dhamm&#257;nupassī viharati. Samudaya dhamm&#257;nupassī v&#257; dhammesu viharati, vayadhamm&#257;nupassī v&#257; dhammesu viharati, samudayavayadhamm&#257;nupassī v&#257; dhammesu viharati.</p>

					<p class="f4">'Atthi dhamm&#257;'ti v&#257; panassa sati paccupaṭṭhit&#257; hoti. Y&#257;vadeva &#241;&#257;&#7751;amatt&#257;ya patissati matt&#257;ya. Anissito ca viharati, na ca ki&#241;ci loke up&#257;diyati.</p>

					<p class="f4">Evampi kho bhikkhave bhikkhu dhammesu dhamm&#257;nupassī viharati pa&#241;casu up&#257;d&#257;nakkhandhesu.</p>

					<p class="f4">Khandhapabba&#7747; niṭṭhita&#7747;</p>

					<p class="f4">22. Puna ca para&#7747; bhikkhave bhikkhu dhammesu dhamm&#257;nupassī viharati chasu ajjhattikab&#257;hiresu &#257;yatanesu. Katha&#241;ca pana bhikkhave bhikkhu dhammesu dhamm&#257;nupassī viharati chasu ajjhattikab&#257;hiresu &#257;yatanesu.</p>

					<p>[BJT Page 472]</p>

					<p class="f4">Idha bhikkhave bhikkhu cakkhu&#241;ca paj&#257;n&#257;ti, r&#363;pe ca paj&#257;n&#257;ti, ya&#241;ca tadubhaya&#7747; paṭicca uppajjati sa&#241;&#241;ojana&#7747; ta&#241;ca paj&#257;n&#257;ti. Yath&#257; ca anuppannassa sa&#241;&#241;ojanassa upp&#257;do hoti ta&#241;ca paj&#257;n&#257;ti. Yath&#257; ca uppannassasa&#241;&#241;ojanassa pah&#257;na&#7747; hoti ta&#241;ca paj&#257;n&#257;ti. Yath&#257; ca pahīnassa sa&#241;&#241;ojanassa &#257;yati&#7747; anupp&#257;do hoti ta&#241;ca paj&#257;n&#257;ti.</p>

					<p class="f4">Sota&#241;ca paj&#257;n&#257;ti, sadde va paj&#257;n&#257;ti, ya&#241;ca tadubhaya&#7747; paṭicca uppajjati sa&#241;&#241;ojana&#7747; ta&#241;ca paj&#257;n&#257;ti. Yath&#257; ca anuppannassa sa&#241;&#241;ojanassa upp&#257;do hoti ta&#241;ca paj&#257;n&#257;ti. Yath&#257; ca pahīnassa sa&#241;&#241;ojanassa &#257;yati&#7747; anupp&#257;do hoti ta&#241;ca paj&#257;n&#257;ti.</p>

					<p class="f4">Gh&#257;na&#241;ca paj&#257;n&#257;ti, gandhe ca paj&#257;n&#257;ti, ya&#241;ca tadubhaya&#7747; paṭicca uppajjati sa&#241;&#241;ojana&#7747; ta&#241;ca paj&#257;n&#257;ti. Yath&#257; ca anuppannassa sa&#241;&#241;ojanassa upp&#257;do hoti ta&#241;ca paj&#257;n&#257;ti. Yath&#257; ca uppannassa sa&#241;&#241;ojanassa pah&#257;na&#7747; hoti ta&#241;ca paj&#257;n&#257;ti. Yath&#257; ca pahīnassa sa&#241;&#241;ojanassa &#257;yati&#7747; anupp&#257;do hoti ta&#241;ca paj&#257;n&#257;ti.<br />
					Jivha&#241;ca paj&#257;n&#257;ti, rase ca paj&#257;n&#257;ti, ya&#241;ca tadubhaya&#7747; paṭicca uppajjati sa&#241;&#241;ojana&#7747; ta&#241;ca paj&#257;n&#257;ti. Yath&#257; ca anuppannassa sa&#241;&#241;ojanassa upp&#257;do hoti ta&#241;ca paj&#257;n&#257;ti. Yath&#257; ca uppannassa sa&#241;&#241;ojanassa pah&#257;na&#7747; hoti ta&#241;ca paj&#257;n&#257;ti. Yath&#257; ca pahīnassa sa&#241;&#241;ojanassa &#257;yati&#7747; anupp&#257;do hoti ta&#241;ca paj&#257;n&#257;ti.<br />
					K&#257;ya&#241;ca paj&#257;n&#257;ti, phoṭṭhabbo ca paj&#257;n&#257;ti, ya&#241;ca tadubhaya&#7747; paṭicca uppajjati sa&#241;&#241;ojana&#7747; ta&#241;ca paj&#257;n&#257;ti. Yath&#257; ca anuppannassa sa&#241;&#241;ojanassa upp&#257;do hoti ta&#241;ca paj&#257;n&#257;ti. Yath&#257; ca uppannassa sa&#241;&#241;ojanassa pah&#257;na&#7747; hoti ta&#241;ca paj&#257;n&#257;ti. Yath&#257; ca pahīnassa sa&#241;&#241;ojanassa &#257;yati&#7747; anupp&#257;do hoti ta&#241;ca paj&#257;n&#257;ti.</p>

					<p class="f4">Mana&#241;ca paj&#257;n&#257;ti, dhamme ca paj&#257;n&#257;ti, ya&#241;ca tadubhaya&#7747; <a id="pg303"><span class="f2 g"><b>[page 303]</b></span></a> paṭicca uppajjati sa&#241;&#241;ojana&#7747; ta&#241;ca paj&#257;n&#257;ti. Yath&#257; ca anuppannassa sa&#241;&#241;ojanassa upp&#257;do hoti ta&#241;ca paj&#257;n&#257;ti. Yath&#257; ca uppannassa sa&#241;&#241;ojanassa pah&#257;na&#7747; hoti ta&#241;ca paj&#257;n&#257;ti. Yath&#257; ca pahīnassa sa&#241;&#241;ojanassa &#257;yati&#7747; anupp&#257;do hoti ta&#241;ca paj&#257;n&#257;ti.</p>

					<p>[BJT Page 474]</p>

					<p class="f4">Iti ajjhatta&#7747; v&#257; dhammesu dhamm&#257;nupassī viharati, bahiddh&#257; v&#257; dhammesu dhamm&#257;nupassī viharati. Ajjhattabahiddh&#257; v&#257; dhammesu dhamm&#257;nupassī viharati. Samudayadhamm&#257;nupassī v&#257; dhammesu viharati, vayadhamm&#257;nupassī v&#257; dhammesu viharati, samudayavayadhamm&#257;nupassī v&#257; dhammesu viharati.</p>

					<p class="f4">Atthi dhamm&#257;ti v&#257; panassa sati paccupaṭṭhit&#257; hoti, y&#257;vadeva &#241;&#257;&#7751;amatt&#257;ya patissatimatt&#257;ya. Anissito ca viharati, na ca ki&#241;ci loke up&#257;diyati.</p>

					<p class="f4">Evampi kho bhikkhave bhikkhu dhammesu dhamm&#257;nupassi viharati chasu ajjhattikab&#257;hiresu &#257;yatanesu.</p>

					<p class="f4">&#256;yatanapabba&#7747; niṭṭhita&#7747;.</p>

					<p class="f4">22. Puna ca para&#7747; bhikkhave bhikkhu dhammesu dhamm&#257;nupassī viharati sattasu bojjha&#7749;gesu. Katha&#241;ca pana bhikkhave bhikkhu dhammesu dhamm&#257;nupassī viharati sattasu bojjha&#7749;gesu:</p>

					<p class="f4">Idha bhikkhave bhikkhu santa&#7747; v&#257; ajjhatta&#7747; sati sambojjha&#7749;ga&#7747; atthi me ajjhatta&#7747; satisambojjha&#7749;go'ti paj&#257;n&#257;ti. Asanta&#7747; v&#257; ajjhatta&#7747; satisambojjha&#7749;ga&#7747; natthi me ajjhatta&#7747; satisambojjha&#7749;goti paj&#257;n&#257;ti. Yath&#257; ca anuppannassa satisambojjha&#7749;gassa upp&#257;do hoti ta&#241;ca paj&#257;n&#257;ti, yath&#257; ca uppannassa satisambojjha&#7749;gassa bh&#257;van&#257;ya p&#257;rip&#363;ri hoti ta&#241;ca paj&#257;n&#257;ti.</p>

					<p class="f4">Santa&#7747; v&#257; ajjhatta&#7747; dhammavicayasambojjha&#7749;ga&#7747; atthi me ajjhatta&#7747; dhammavicaya sambojjha&#7749;goti paj&#257;n&#257;ti. Asanta&#7747; v&#257; ajjhatta&#7747; dhammavicayasambojjha&#7749;ga&#7747; natthi me ajjhatta&#7747; dhammavicayasambojjha&#7749;goti paj&#257;n&#257;ti. Yath&#257; ca anuppannassa dhammavicayasambojjha&#7749;gassa upp&#257;do hoti ta&#241;ca paj&#257;n&#257;ti. Yath&#257; ca uppannassa dhammavicayasambojjha&#7749;gassa bh&#257;van&#257;ya p&#257;rip&#363;rī hoti ta&#241;ca paj&#257;n&#257;ti.<br />
					[BJT Page 476]</p>

					<p class="f4">Santa&#7747; v&#257; ajjhatta&#7747; viriyasambojjha&#7749;ga&#7747; atthi me ajjhatta&#7747; viriyasambojjha&#7749;goti paj&#257;n&#257;ti. Asanta&#7747; v&#257; ajjhatta&#7747; viriyasambojjha&#7749;ga&#7747; natthi me ajjhatta&#7747; viriyasambojjha&#7749;goti paj&#257;n&#257;ti. Yath&#257;ca anuppannassa viriyasambojjha&#7749;gassa upp&#257;do hoti ta&#241;ca paj&#257;n&#257;ti. Yath&#257; ca uppannassa viriyasambojjha&#7749;gassa bh&#257;van&#257;ya p&#257;rip&#363;rī hoti ta&#241;ca paj&#257;n&#257;ti.</p>

					<p class="f4">Santa&#7747; v&#257; ajjhatt&#257; pītisambojjha&#7749;ga&#7747; atthi me ajjhatta&#7747; pītisambojjha&#7749;go'ti paj&#257;n&#257;ti. Asanta&#7747; v&#257; ajjhatta&#7747; pītisambojjha&#7749;ga&#7747; 'natthi me ajjhatta&#7747; pītisambojjha&#7749;go'ti paj&#257;n&#257;ti. Yath&#257; ca anuppannassa pītisambojjha&#7749;gassa upp&#257;do hoti ta&#241;ca paj&#257;n&#257;ti. Yath&#257; ca uppannassa pītisambojjha&#7749;gassa bh&#257;van&#257;ya p&#257;rip&#363;rī hoti ta&#241;ca paj&#257;n&#257;ti.</p>

					<p class="f4"><a id="pg304"><span class="f2 g"><b>[page 304]</b></span></a> santa&#7747; v&#257; ajjhatta&#7747; passaddhisambojjha&#7749;ga&#7747; 'atthi me ajjhatta&#7747; passaddhisambojjha&#7749;go'ti paj&#257;n&#257;ti. Asanta&#7747; v&#257; ajjhatta&#7747; passaddhisambojjha&#7749;ga&#7747; 'natthi me ajjhatta&#7747; passaddhisambojjha&#7749;go'ti paj&#257;n&#257;ti. Yath&#257; ca anuppannassa passaddhisambojjha&#7749;gassa upp&#257;do hoti ta&#241;ca paj&#257;n&#257;ti. Yath&#257; ca uppannassa passaddhisambojjha&#7749;gassa bh&#257;van&#257;ya p&#257;rip&#363;rī hoti ta&#241;ca paj&#257;n&#257;ti.</p>

					<p class="f4">Santa&#7747; v&#257; ajjhatta&#7747; sam&#257;dhisambojjha&#7749;ga&#7747; 'atthi me ajjhatta&#7747; sam&#257;dhisambojjha&#7749;go'ti paj&#257;n&#257;ti. Asanta&#7747; v&#257; ajjhatta&#7747; sam&#257;dhisambojjha&#7749;ga&#7747; 'natthi me ajjhatta&#7747; sam&#257;dhisambojjha&#7749;go'ti paj&#257;n&#257;ti. Yath&#257; ca anuppannassa sam&#257;dhisambojjhagassa upp&#257;do hoti ta&#241;ca paj&#257;n&#257;ti. Yath&#257; ca uppannassa sam&#257;dhisambojjha&#7749;gassa bh&#257;van&#257;ya p&#257;rip&#363;rī hoti ta&#241;ca paj&#257;n&#257;ti.</p>

					<p class="f4">Santa&#7747; v&#257; ajjhatta&#7747; upekkh&#257;sambojjha&#7749;ga&#7747; atthi me ajjhatta&#7747; upekkh&#257;sambojjha&#7749;goti paj&#257;n&#257;ti. Asanta&#7747; v&#257; ajjhatta&#7747; upekkh&#257;sambojjha&#7749;ga&#7747; 'natthi me ajjhatta&#7747; upekkh&#257; sambojjha&#7749;go'ti paj&#257;n&#257;ti. Yath&#257; ca anuppannassa upekkh&#257; sambojjha&#7749;gassa upp&#257;do hoti ta&#241;ca paj&#257;n&#257;ti. Yath&#257; ca uppannassa upekkh&#257;sambojjha&#7749;gassa bh&#257;van&#257;ya p&#257;rip&#363;rī hoti ta&#241;ca paj&#257;n&#257;ti.</p>

					<p class="f4">Iti ajjhatta&#7747; v&#257; dhammesu dhamm&#257;nupassī viharati, bahiddh&#257; v&#257; dhammesu dhamm&#257;nupassī viharati, ajjhattabahiddh&#257; v&#257; dhammesu dhamm&#257;nupassī viharati.</p>

					<p>[BJT Page 478]</p>

					<p class="f4">Samudayadhamm&#257;nupassī v&#257; dhammesu viharati, vayadhamm&#257;nupassī v&#257; dhammesu viharati, samudayavayadhamm&#257;nupassī v&#257; dhammesu viharati.</p>

					<p class="f4">'Atthi dhamm&#257;'ti v&#257; panassa sati paccupaṭṭhit&#257; hoti, y&#257;vadeva &#241;&#257;&#7751;amatt&#257;ya patissatimatt&#257;ya anissito ca viharati, na ca ki&#241;ci loke up&#257;diyati.</p>

					<p class="f4">Evampi kho bhikkhave bhikkhu dhammesu dhamm&#257;nupassī viharati sattasu sambojjha&#7749;gesu.</p>

					<p class="f4">(Bojjha&#7749;gapabba&#7747; niṭṭhita&#7747;)</p>

					<p class="f4">Paṭhamakabh&#257;&#7751;av&#257;ra&#7747; niṭṭhita&#7747;</p>

					<p class="f4">24. Puna ca para&#7747; bhikkhave bhikkhu dhammesu dhamm&#257;nupassī viharati cat&#363;su ariyasaccesu. Katha&#241;ca pana bhikkhave bhikkhu dhammesu dhamm&#257;nupassī viharati cat&#363;su ariyasaccesu:</p>

					<p class="f4">Idha bhikkhave bhikkhu ida&#7747; dukkhanti yath&#257; bh&#363;ta&#7747; paj&#257;n&#257;ti, aya&#7747; dukkhasamudayo ti yath&#257;bh&#363;ta&#7747; paj&#257;n&#257;ti, aya&#7747; dukkhanirodho ti yath&#257;bh&#363;ta&#7747; paj&#257;n&#257;ti, aya&#7747; dukkhanirodhag&#257;minī paṭipad&#257; ti yath&#257;bh&#363;ta&#7747; paj&#257;n&#257;ti.</p>

					<p class="f4">25. <a id="pg305"><span class="f2 g"><b>[page 305]</b></span></a> katama&#241;ca bhikkhave dukkha&#7747; ariyasacca&#7747;: j&#257;ti pi dukkh&#257;, jar&#257;pi dukkh&#257;, mara&#7751;ampi dukkha&#7747;, sokaparidevadukkhadomanassup&#257;y&#257;s&#257;pi dukkh&#257;, appiyehi sampayogo dukkho, piyehi vippayogo dukkho, yampiccha&#7747; na labhati tampi dukkha&#7747;, sa&#7749;khittena pa&#241;cup&#257;d&#257;nakkhandh&#257; pi dukkh&#257;.</p>

					<p>[BJT Page 480]</p>

					<p class="f4">Katam&#257; ca bhikkhave j&#257;ti: y&#257; tesa&#7747; tesa&#7747; satt&#257;na&#7747; tamhi tamhi sattanik&#257;ye j&#257;ti sa&#241;j&#257;ti okkanti abhinibbanti khandh&#257;na&#7747; p&#257;tubh&#257;vo &#257;yatan&#257;na&#7747; paṭil&#257;bho, aya&#7747; vuccati bhikkhave j&#257;ti.</p>

					<p class="f4">Katam&#257; ca bhikkhave jar&#257;: y&#257; tesa&#7747; tesa&#7747; satt&#257;na&#7747; tamhi tamhi sattanik&#257;ye jar&#257; jīra&#7751;at&#257; khaṇḍicca&#7747; p&#257;licca&#7747; valittacat&#257; &#257;yuno sa&#7747;h&#257;ni indriy&#257;na&#7747; parip&#257;ko, aya&#7747; vuccati bhikkhave jar&#257;.</p>

					<p class="f4">Katama&#241;ca bhikkhave mara&#7751;a&#7747;: ya&#7747; tesa&#7747; tesa&#7747; satt&#257;na&#7747; tamh&#257; tamh&#257; sattanik&#257;y&#257; cuti cavanat&#257; bhedo antaradh&#257;na&#7747; maccumara&#7751;a&#7747; k&#257;lakiriy&#257; khandh&#257;na&#7747; bhedo ka&#7735;ebarassa nikkhepo jīvitindriyassupacchedo, ida&#7747; vuccati bhikkhave mara&#7751;a&#7747;.</p>

					<p class="f4">Katamo ca bhikkhave soko: yo kho bhikkhave a&#241;&#241;atara&#241;&#241;atarena byasanena samann&#257;gatassa a&#241;&#241;atara&#241;&#241;atarena <a id="pg306"><span class="f2 g"><b>[page 306]</b></span></a> dukkhadhammena phuṭṭhassa soko socan&#257; socitatta&#7747; anto soko anto parisoko, aya&#7747; vuccati bhikkhave soko.</p>

					<p class="f4">Katamo ca bhikkhave paridevo: yo kho bhikkhave a&#241;&#241;atara&#241;&#241;atarena byasanena samann&#257;gatassa a&#241;&#241;atara&#241;&#241;atarena dukkhadhammena phuṭṭhassa &#257;devo paridevo &#257;devan&#257; paridevan&#257; &#257;devitatta&#7747; paridevitatta&#7747;, aya&#7747; vuccati bhikkhave paridevo.</p>

					<p class="f4">Katama&#241;ca bhikkhave dukkha&#7747;: ya&#7747; kho bhikkhave k&#257;yika&#7747; dukkha&#7747; k&#257;yika&#7747; as&#257;ta&#7747; k&#257;yasamphassaja&#7747; dukkha&#7747; as&#257;ta&#7747; vedayita&#7747;, ida&#7747; vuccati bhikkhave dukkha&#7747;.</p>

					<p class="f4">[BJT Page 482]</p>

					<p class="f4">Katama&#241;ca bhikkhave domanassa&#7747;: ya&#7747; kho bhikkhave cetasika&#7747; dukkha&#7747; cetasika&#7747; as&#257;ta&#7747; manosamphassaja&#7747; dukkha&#7747; as&#257;ta&#7747; vedayita&#7747;, ida&#7747; vuccati bhikkhave domanassa&#7747;.</p>

					<p class="f4">Katamo ca bhikkhave up&#257;y&#257;so: yo kho bhikkhave a&#241;&#241;atara&#241;&#241;atarena byasanena samann&#257;gatassa a&#241;&#241;atara&#241;&#241;atarena dukkhadhammena phuṭṭhassa &#257;y&#257;so up&#257;y&#257;so &#257;y&#257;sitatta&#7747; up&#257;y&#257;sitatta&#7747;, aya&#7747; vuccati bhikkhave up&#257;y&#257;so.</p>

					<p class="f4">Katamo ca bhikkhave appiyehi sampayogo dukkho: idha yassa te honti aniṭṭh&#257; akant&#257; aman&#257;p&#257; r&#363;p&#257; sadd&#257; gandh&#257; ras&#257; phoṭṭhabb&#257; dhamm&#257;, ye v&#257; panassa te honti anatthak&#257;m&#257; ahitak&#257;m&#257; aph&#257;sukak&#257;m&#257; ayogakkhemak&#257;m&#257;, y&#257; tehi saddhi&#7747; sa&#7749;gati sam&#257;gamo samodh&#257;na&#7747; missībh&#257;vo, aya&#7747; vuccati bhikkhave appiyehi sampayogo dukkho.</p>

					<p class="f4">Katamo ca bhikkhave piyehi vippayogo dukkho: idha yassa te honti iṭṭh&#257; kant&#257; man&#257;p&#257; r&#363;p&#257; sadd&#257; gandh&#257; ras&#257; phoṭṭhabb&#257; dhamm&#257;, ye v&#257; panassa te honti atthak&#257;m&#257; hitak&#257;m&#257; ph&#257;sukak&#257;m&#257; yogakkhemak&#257;m&#257; m&#257;t&#257; v&#257; pit&#257; v&#257; bh&#257;t&#257; v&#257; bhagini v&#257; jeṭṭh&#257; v&#257; kaniṭṭh&#257; v&#257; mitt&#257; v&#257; amacc&#257; v&#257; &#241;&#257;ti s&#257;lohit&#257; v&#257;, y&#257; tehi saddhi&#7747; asa&#7749;gati asam&#257;gamo asamodh&#257;na&#7747; amissībh&#257;vo, aya&#7747; vuccati bhikkhave piyehi vippayogo dukkho.</p>

					<p class="f4"><a id="pg307"><span class="f2 g"><b>[page 307]</b></span></a> katama&#241;ca bhikkhave yampiccha&#7747; na labhati tampi dukkha&#7747;: j&#257;tidhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na j&#257;ti dhamm&#257; ass&#257;ma, na ca vata no j&#257;ti &#257;gaccheyy&#257; ti. Na kho paneta&#7747; icch&#257;ya pattabba&#7747;. Idampi yampiccha&#7747; na labhati tampi dukkha&#7747;.</p>

					<p class="f4">Jar&#257; dhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na jar&#257;dhamm&#257; ass&#257;ma, na ca vata no jar&#257; &#257;gaccheyy&#257; ti, na kho paneta&#7747; icch&#257;ya pantabba&#7747;. Idampi yampiccha&#7747; na labhati tampi dukkha&#7747;.</p>

					<p>[BJT Page 484]</p>

					<p class="f4">By&#257;dhidhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na by&#257;dhidhamm&#257; ass&#257;ma. Na ca vata no by&#257;dhi &#257;gaccheyy&#257;ti, na kho paneta&#7747; icch&#257;ya pattabba&#7747;. Idampi yampiccha&#7747; na labhati tampi dukkha&#7747;.</p>

					<p class="f4">Mara&#7751;adhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na mara&#7751;adhamm&#257; ass&#257;ma, na ca vata no mara&#7751;a&#7747; &#257;gaccheyy&#257;ti, na kho paneta&#7747; icch&#257;ya pattabba&#7747;. Idampi yampiccha&#7747; na labhati tampi dukkha&#7747;.</p>

					<p class="f4">Sokadhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na sokadhamm&#257; ass&#257;ma, na ca vata no soko &#257;gaccheyy&#257;ti, na kho paneta&#7747; icch&#257;ya pattabba&#7747;. Idampi yampiccha&#7747; na labhati tampi dukkha&#7747;.</p>

					<p class="f4">Paridevadhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na paridevadhamm&#257; ass&#257;ma, na ca vata no paridevo &#257;gaccheyy&#257;ti, na kho paneta&#7747; icch&#257;ya pattabba&#7747;. Idampi yampiccha&#7747; na labhati tampi dukkha&#7747;.</p>

					<p class="f4">Dukkhadhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na dukkha dhamm&#257; ass&#257;ma, na ca vata no dukkha&#7747; &#257;gaccheyy&#257;ti. Na kho paneta&#7747; icch&#257;ya pattabba&#7747;. Idampi yampiccha&#7747; na labhati tampi dukkha&#7747;.</p>

					<p class="f4">Domanassadhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na domanassadhamm&#257; ass&#257;ma. Na ca vata no domanassa&#7747; &#257;gaccheyy&#257;ti. Na kho paneta&#7747; icch&#257;ya pattabba&#7747;. Idampi yampiccha&#7747; na labhati tampi dukkha&#7747;.</p>

					<p class="f4">Up&#257;y&#257;sadhamm&#257;na&#7747; bhikkhave satt&#257;na&#7747; eva&#7747; icch&#257; uppajjati: aho vata maya&#7747; na up&#257;y&#257;sadhamm&#257; asas&#257;ma, na ca vata no up&#257;y&#257;so &#257;gaccheyy&#257;ti. Na kho paneta&#7747; icch&#257;ya pattabba&#7747;. Idampi yampiccha&#7747; na labhati tampi dukkha&#7747;.</p>

					<p>[BJT Page 486]</p>

					<p class="f4">Katame ca bhikkhave sa&#7749;khittena pa&#241;cup&#257;d&#257;nakkhandh&#257; dukkh&#257;: seyyathīda&#7747; r&#363;p&#363;p&#257;d&#257;nakkhandho vedan&#363;p&#257;d&#257;nakkhandho sa&#241;&#241;&#363;p&#257;d&#257;nakkhandho sa&#7749;kh&#257;r&#363;p&#257;d&#257;nakkhandho vi&#241;&#241;&#257;n&#363;p&#257;d&#257;nakkhandho. Ime vuccanti bhikkhave sa&#7749;khittena pa&#241;cup&#257;d&#257;nakkhandh&#257;pi dukkh&#257;, ida&#7747; vuccati bhikkhave dukkha&#7747; ariyasacca&#7747;.</p>

					<p class="f4">26. <a id="pg308"><span class="f2 g"><b>[page 308]</b></span></a> katama&#241;ca bhikkhave dukkhasamudayo ariyasacca&#7747;: y&#257;ya&#7747; ta&#7751;h&#257; ponobhavik&#257; nandir&#257;gasahagat&#257; tatra tatr&#257;bhinandinī, seyyathīda&#7747;: k&#257;mata&#7751;h&#257; bhavata&#7751;h&#257; vibhavata&#7751;h&#257;.</p>

					<p class="f4">S&#257; kho panes&#257; bhikkhave ta&#7751;h&#257; kattha uppajjam&#257;n&#257; uppajjati: kattha nivisam&#257;n&#257; nivisati: ya&#7747; loke piyar&#363;pa&#7747; s&#257;tar&#363;pa&#7747; etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati ki&#241;ca loke piyar&#363;pa&#7747; s&#257;tar&#363;pa&#7747;: cakkhu&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Sota&#7747; loke piyar&#363;pa&#7747; s&#257;tar&#363;pa&#7747; etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gh&#257;na&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Jivh&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. K&#257;yo loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Mano loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati.</p>

					<p class="f4">R&#363;p&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Sadd&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gandh&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Ras&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Phoṭṭhabb&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Dhamm&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;ah&#257; uppajjam&#257;n&#257; uppajjati, ettha nivisam&#257;n&#257; nivisati.</p>

					<p class="f4">Cakkhuvi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajji, ettha nivisam&#257;n&#257; nivisati. Sotavi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthas&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gh&#257;navi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Jivh&#257;vi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. K&#257;yavi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Manovi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. - Cakkhusamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Sotasamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gh&#257;nasamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. <a id="pg309"><span class="f2 g"><b>[page 309]</b></span></a> jivh&#257;samphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. K&#257;yasamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Manosamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati.</p>

					<p class="f4">[BJT Page 488]<br />
					- Cakkhusamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Sotasamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gh&#257;nasamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Jivh&#257;samphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, ettes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. K&#257;yasamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Manosamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati.</p>

					<p class="f4">R&#363;pasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Saddasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gandhasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Rasasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthas&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Phoṭṭhabbasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Dhammasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati.</p>

					<p class="f4">R&#363;pasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Saddasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gandhasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Rasasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Phoṭṭhabbasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Dhammasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati.</p>

					<p class="f4">R&#363;pata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Saddata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gandhata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Rasata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati. Ettha nivisam&#257;n&#257; nivisati. Phoṭṭhabbata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Dhammata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati.</p>

					<p class="f4">R&#363;pavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Saddavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gandhavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Rasavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Phoṭṭhabbavitakko loke piyar&#363;pa&#7747; s&#257;tar&#363;pa&#7747; etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Dhammavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati.<br />
					R&#363;pavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Saddavic&#257;ro loke piyar&#363;pa&#7747; s&#257;tar&#363;pa&#7747; etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Gandhavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Rasavic&#257;ro loke piyar&#363;pa&#7747; s&#257;tar&#363;pa&#7747; etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Phoṭṭhabbavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati. Dhammavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; <a id="pg310"><span class="f2 g"><b>[page 310]</b></span></a> ta&#7751;h&#257; uppajjam&#257;n&#257; uppajjati, ettha nivisam&#257;n&#257; nivisati.</p>

					<p class="f4">Ida&#7747; vuccati bhikkhave dukkhasamudayo ariyasacca&#7747;.</p>

					<p>[BJT Page 490]</p>

					<p class="f4">27. Katama&#241;ca bhikkhave dukkhanirodho ariyasacca&#7747;? Yo tass&#257; yeva ta&#7751;h&#257;ya asesavir&#257;ganirodho c&#257;go paṭinissaggo mutti an&#257;yo, s&#257; kho panes&#257; bhikkhave ta&#7751;h&#257; kattha pahīyam&#257;n&#257; pahīyati. Kattha nirujjham&#257;n&#257; nirujjhati: ya&#7747; loke piyar&#363;pa&#7747; s&#257;tar&#363;pa&#7747; etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.</p>

					<p class="f4">Ki&#241;ca loke piyar&#363;pa&#7747; s&#257;tar&#363;pa&#7747;? Cakkhu loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Sota&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gh&#257;na&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Jivh&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. K&#257;yo loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Mano loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.</p>

					<p class="f4">R&#363;p&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Sadd&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gandh&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Ras&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Phoṭṭhabb&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Dhamm&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.</p>

					<p class="f4">Cakkhuvi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Sotavi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gh&#257;navi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Jivh&#257;vi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. K&#257;yavi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Manovi&#241;&#241;&#257;&#7751;a&#7747; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahiyam&#257;n&#257; pahīyati, ettha nirujjham&#257;n&#257; nirujjhati.</p>

					<p class="f4">Cakkhusamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Sotasamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gh&#257;nasamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Jivh&#257;samphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. K&#257;yasamphasso loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Manosamphasso <a id="pg311"><span class="f2 g"><b>[page 311]</b></span></a> loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.</p>

					<p class="f4">Cakkhusamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati. Ettha nirujjham&#257;n&#257; nirujjhati. Sotasamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gh&#257;nasamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Jivh&#257;samphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahiyati, ettha nirujjham&#257;n&#257; nirujjhati. K&#257;yasamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati. Ettha nirujjham&#257;n&#257; nirujjhati. Manosamphassaj&#257; vedan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati. Ettha nirujjham&#257;n&#257; nirujjhati.</p>

					<p>[BJT Page 492]<br />
					R&#363;pasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Saddasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gandhasa&#241;&#241;&#257;loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Rasasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Phoṭṭhabbasa&#241;&#241;&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Dhammasa&#241;&#241;&#257;loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.<br />
					R&#363;pasa&#241;cetan&#257; loke piyar&#363;pa&#7747; s&#257;r&#363;pa&#7747;, etthes&#257; ta&#7751;h&#257; pahīyam&#257;n&#257; pahiyati, ettha nirujjham&#257;n&#257; nirujjhati. Saddasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gandhasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Rasasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahiyati, ettha nirujjham&#257;n&#257; nirujjhati. Phoṭṭhabbasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Dhammasa&#241;cetan&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.<br />
					R&#363;pata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Saddata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gandhata&#7751;h&#257;loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Rasata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Phoṭṭhabbata&#7751;h&#257; loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Dhammata&#7751;h&#257;loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.</p>

					<p class="f4">R&#363;pavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahiyati, ettha nirujjham&#257;n&#257; nirujjhati. Saddavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gandhavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Rasavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahiyati, ettha nirujjham&#257;n&#257; nirujjhati. Phoṭṭhabbavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Dhammavitakko loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.<br />
					R&#363;pavic&#257;ro loke piyar&#363;pa&#7747; s&#257;r&#363;pa&#7747;, etthes&#257; ta&#7751;h&#257; pahīyam&#257;n&#257; pahiyati, ettha nirujjham&#257;n&#257; nirujjhati. Saddavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Gandhavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Rasavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahiyati, ettha nirujjham&#257;n&#257; nirujjhati. Phoṭṭhabbavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati. Dhammavic&#257;ro loke piyar&#363;pa&#7747; s&#257;tar&#363;pa&#7747;, etthes&#257; ta&#7751;h&#257; pahīyam&#257;n&#257; pahīyati, ettha nirujjham&#257;n&#257; nirujjhati.<br />
					.<br />
					Ida&#7747; vuccati bhikkhave dukkhanirodho ariyasacca&#7747;.</p>

					<p class="f4">28. Katama&#241;ca bhikkhave dukkhanirodhag&#257;minī paṭipad&#257; ariyasacca&#7747;: ayameva ariyo aṭṭha&#7749;giko maggo, seyyathīda&#7747;: samm&#257;diṭṭhi samm&#257;sa&#7749;kappo samm&#257;v&#257;c&#257; samm&#257;kammanto samm&#257;&#257;jīvo samm&#257;v&#257;y&#257;mo samm&#257;sati samm&#257;sam&#257;dhi.</p>

					<p class="f4">Katam&#257; ca bhikkhave samm&#257;diṭṭhi? <a id="pg312"><span class="f2 g"><b>[page 312]</b></span></a> ya&#7747; kho bhikkhave dukkhe &#241;&#257;&#7751;a&#7747; dukkhasamudaye &#241;&#257;&#7751;a&#7747; dukkhanirodhe &#241;&#257;&#7751;a&#7747; dukkhanirodhag&#257;miniy&#257; paṭipad&#257;ya &#241;&#257;&#7751;a&#7747;, aya&#7747; vuccati bhikkhave samm&#257;diṭṭhi.</p>

					<p class="f4">Katamo ca bhikkhave samm&#257;sa&#7749;kappo? Nekkhammasa&#7749;kappo aby&#257;p&#257;dasa&#7749;kappo avihi&#7747;s&#257;sa&#7749;kappo. Aya&#7747; vuccati bhikkhave samm&#257;sa&#7749;kappo.</p>

					<p>[BJT Page 494]</p>

					<p class="f4">Katam&#257; ca bhikkhave samm&#257;v&#257;c&#257;? Mus&#257;v&#257;d&#257; verama&#7751;ī, pisun&#257;ya v&#257;c&#257;ya verama&#7751;ī, pharus&#257;ya v&#257;c&#257;ya verama&#7751;ī. Samphappal&#257;p&#257; verama&#7751;ī. Aya&#7747; vuccati bhikkhave samm&#257;v&#257;c&#257;.</p>

					<p class="f4">Katamo ca bhikkhave samm&#257;kammanto? P&#257;&#7751;&#257;tip&#257;t&#257; verama&#7751;ī, adinn&#257;d&#257;n&#257; verama&#7751;ī, k&#257;mesumicch&#257;c&#257;r&#257; verama&#7751;ī. Aya&#7747; vuccati bhikkhave samm&#257;kammanto.</p>

					<p class="f4">Katamo ca bhikkhave samm&#257;&#257;jīvo? Idha bhikkhave ariyas&#257;vako micch&#257;&#257;jīva&#7747; pah&#257;ya samm&#257;&#257;jīvena jīvika&#7747; kappeti. Aya&#7747; vuccati bhikkhave samm&#257;&#257;jīvo.</p>

					<p class="f4">Katamo ca bhikkhave samm&#257;v&#257;y&#257;mo? Idha bhikkhave bhikkhu anuppann&#257;na&#7747; p&#257;pak&#257;na&#7747; akusal&#257;na&#7747; dhamm&#257;na&#7747; anupp&#257;d&#257;ya chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Uppann&#257;na&#7747; p&#257;pak&#257;na&#7747; akusal&#257;na&#7747; dhamm&#257;na&#7747; pah&#257;n&#257;ya chanda&#7747; janeti v&#257;yamati viriya&#7747; &#257;rabhati, citta&#7747; pagga&#7751;h&#257;ti, padahati. Anuppann&#257;na&#7747; kusal&#257;na&#7747; dhamm&#257;na&#7747; upp&#257;d&#257;ya chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Uppann&#257;na&#7747; kusal&#257;na&#7747; dhamm&#257;na&#7747; ṭhitiy&#257; asammos&#257;ya bhiyyobh&#257;v&#257;ya <a id="pg313"><span class="f2 g"><b>[page 313]</b></span></a> vepull&#257;ya bh&#257;van&#257;ya p&#257;rip&#363;riy&#257; chanda&#7747; janeti, v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Aya&#7747; vuccati bhikkhave samm&#257;v&#257;y&#257;mo.</p>

					<p class="f4">Katam&#257; ca bhikkhave samm&#257;sati? Idha bhikkhave bhikkhu k&#257;ye k&#257;y&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;, vedan&#257;su vedan&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;, citte citt&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;, dhammesu dhamm&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257;domanassa&#7747;. Aya&#7747; vuccati bhikkhave samm&#257;sati.</p>

					<p>[BJT Page 496]</p>

					<p class="f4">Katamo ca bhikkhave samm&#257;sam&#257;dhi? Idha bhikkhave bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati, vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati. Sato ca sampaj&#257;no sukha&#241;ca k&#257;yena paṭisa&#7747;vedeti, yanta&#7747; ariy&#257; &#257;cikkanti upekkhako satim&#257; sukhavih&#257;rīti, ta&#7747; tatiya&#7747; jh&#257;na&#7747; upasampajja viharati, sukhassa ca pah&#257;n&#257; dukkhassa ca pah&#257;n&#257; pubbeva somanassadomanass&#257;na&#7747; attha&#7749;gam&#257; adukkhamasukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; upasampajja viharati. Aya&#7747; vuccati bhikkhave samm&#257;sam&#257;dhi. Ida&#7747; vuccati bhikkhave dukkhanirodhag&#257;minīpaṭipad&#257; ariyasacca&#7747;.</p>

					<p class="f4">29. Iti ajjhatta&#7747; v&#257; dhammesu dhamm&#257;nupassī viharati, <a id="pg314"><span class="f2 g"><b>[page 314]</b></span></a> bahiddh&#257; v&#257; dhammesu dhamm&#257;nupassī viharati, ajjhatta bahiddh&#257; v&#257; dhammesu dhamm&#257;nupassī viharati. Samudayadhamm&#257;nupassī v&#257; dhammesu viharati, vayadhamm&#257;nupassī v&#257; dhammesu viharati, samudayavayadhamm&#257;nupassī v&#257; dhammesu viharati.</p>

					<p class="f4">Atthi dhamm&#257;'tī v&#257; panassa sati paccupaṭṭhit&#257; hoti y&#257;vadeva &#241;&#257;&#7751;amatt&#257;ya patissatimatt&#257;ya, anissito ca viharati, na ca ki&#241;ci loke up&#257;diyati,</p>

					<p class="f4">Evampi kho bhikkhave bhikkhu dhammesu dhamm&#257;nupassī viharati cat&#363;su ariyasaccesu.</p>

					<p class="f4">[BJT Page 498]</p>

					<p class="f4">30. Yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya sattavass&#257;ni, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747; diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave satta vass&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya cha vass&#257;ni, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave cha vass&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya pa&#241;ca vass&#257;ni, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave pa&#241;ca vass&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya catt&#257;ri vass&#257;ni, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave catt&#257;ri vass&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya tī&#7751;i vass&#257;ni, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave tī&#7751;ī vass&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya dve vass&#257;ni, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave dve vass&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya eka&#7747; vassa&#7747;, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p>[BJT Page 500]<br />
					31. Tiṭṭhatu bhikkhave eka&#7747; vassa&#7747;. Yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya satta m&#257;s&#257;ni, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave satta m&#257;s&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya cha m&#257;s&#257;ni. Tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.<br />
					Tiṭṭhantu bhikkhave cha m&#257;s&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya pa&#241;ca m&#257;s&#257;ni. Tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave pa&#241;ca m&#257;s&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya catt&#257;ri m&#257;s&#257;ni. Tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave catt&#257;ri m&#257;s&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya tī&#7751;i m&#257;s&#257;ni. Tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave tī&#7751;i m&#257;s&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya dve m&#257;s&#257;ni. Tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhantu bhikkhave dve m&#257;s&#257;ni, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya eka&#7747; m&#257;sa&#7747;, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p>[BJT Page 502]</p>

					<p class="f4">Tiṭṭhatu bhikkhave <a id="pg315"><span class="f2 g"><b>[page 315]</b></span></a> m&#257;so, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya a&#7693;&#7693;ham&#257;sa&#7747;, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;.</p>

					<p class="f4">Tiṭṭhatu bhikkhave a&#7693;&#7693;ham&#257;so, yo hi koci bhikkhave ime catt&#257;ro satipaṭṭh&#257;ne eva&#7747; bh&#257;veyya satt&#257;ha&#7747;, tassa dvinna&#7747; phal&#257;na&#7747; a&#241;&#241;atara&#7747; phala&#7747; p&#257;ṭika&#7749;kha&#7747;, diṭṭheva dhamme a&#241;&#241;&#257;, sati v&#257; up&#257;disese an&#257;g&#257;mit&#257;'ti.</p>

					<p class="f4">32. Ek&#257;yano aya&#7747; bhikkhave maggo satt&#257;na&#7747; visuddhiy&#257; sokapariddav&#257;na&#7747; samatikkam&#257;ya dukkhadomanass&#257;na&#7747; attha&#7749;gam&#257;ya &#241;&#257;yassa adhigam&#257;ya nibb&#257;nassa sacchikiriy&#257;ya yadida&#7747; catt&#257;ro satipaṭṭh&#257;n&#257;'ti iti yanta&#7747; vutta&#7747; idameta&#7747; paṭicca vuttanti.</p>

					<p class="f4">Idamavoca bhagav&#257;. Attaman&#257; te bhikkhu bhagavato bh&#257;sita&#7747; abhinandunti.</p>

					<p class="f4">Mah&#257;satipaṭṭh&#257;nasutta&#7747; niṭṭhita&#7747; navama&#7747;.</p>

					<p>[BJT Page 504]</p>

					<p class="f4">10<br />
					<a id="pg316"><span class="f2 g"><b>[page 316]</b></span></a> p&#257;y&#257;sisutta&#7747;</p>

					<p class="f4">Eva&#7747; me suta&#7747;: eka&#7747; samaya&#7747; &#257;yasm&#257; kum&#257;rakassapo kosalesu c&#257;rika&#7747; caram&#257;no mahat&#257; bhikkhusa&#7749;ghena saddhi&#7747; pa&#241;camattehi bhikkhusatehi yena setaby&#257; n&#257;ma kosal&#257;na&#7747; nagara&#7747; tadavasari. Tatra suda&#7747; &#257;yasm&#257; kum&#257;rakassapo setaby&#257;ya&#7747; viharati uttarena setabya&#7747; si&#7747;sap&#257;vane.</p>

					<p class="f4">Tena kho pana samayena p&#257;y&#257;sir&#257;ja&#241;&#241;o setabya&#7747; ajjh&#257;vasati sattussada&#7747; sati&#7751;akaṭṭhodaka&#7747; sadha&#241;&#241;a&#7747; r&#257;jabhogga&#7747; ra&#241;&#241;&#257; passenadin&#257; kosalena dinna&#7747; r&#257;jad&#257;ya&#7747; brahmadeyya&#7747;.</p>

					<p class="f4">Tena kho pana samayena p&#257;y&#257;sissa r&#257;ja&#241;&#241;assa evar&#363;pa&#7747; p&#257;paka&#7747; diṭṭhigata&#7747; uppanna&#7747; hoti "iti pi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; <a id="pg317"><span class="f2 g"><b>[page 317]</b></span></a> kamm&#257;na&#7747; phala&#7747; vip&#257;ko"ti.</p>

					<p class="f4">2. Assosu&#7747; kho setabyak&#257; br&#257;hma&#7751;agahapatik&#257;: "sama&#7751;o khalu bho kum&#257;rakassapo sama&#7751;assa gotamassa s&#257;vako kosalesu c&#257;rika&#7747; caram&#257;no mahat&#257; bhikkhusa&#7749;ghena saddhi&#7747; pa&#241;camattehi bhikkhusatehi setabya&#7747; anuppatto setaby&#257;ya&#7747; viharati uttarena setabya&#7747; si&#7747;sap&#257;vane. Ta&#7747; kho pana bhavanta&#7747; kum&#257;rakassapa&#7747; eva&#7747; kaly&#257;&#7751;o kittisaddo abbhuggato: paṇḍito byatto medh&#257;vī bahussuto cittakathī kaly&#257;&#7751;apaṭibh&#257;no vuddho ceva arah&#257; ca. S&#257;dhu kho pana tath&#257;r&#363;p&#257;na&#7747; arahata&#7747; dassana&#7747; hotī"ti.</p>

					<p>[BJT Page 506]</p>

					<p class="f4">3. Atha kho setabyak&#257; br&#257;hma&#7751;agahapatik&#257; setaby&#257;ya nikkhamitv&#257; sa&#7749;ghasa&#7749;ghī ga&#7751;ībh&#363;t&#257; uttarena mukh&#257; gacchanti yena si&#7747;sap&#257;vana&#7747;. Tena kho pana samayena p&#257;y&#257;si r&#257;ja&#241;&#241;o uparip&#257;s&#257;de div&#257;seyya&#7747; upagato hoti. Addas&#257; kho p&#257;y&#257;si r&#257;ja&#241;&#241;o setabyake br&#257;hma&#7751;agahapatike setaby&#257;ya nikkhamitv&#257; sa&#7749;ghasa&#7749;ghī ga&#7751;ībh&#363;te uttarena mukhe gacchante yena si&#7747;sap&#257;vana&#7747;. Disv&#257; khatta&#7747; &#257;mantesi: kinnu kho bho khatte setabyak&#257; br&#257;hma&#7751;agahapatik&#257; setaby&#257;ya nikkhamitv&#257; sa&#7749;ghasa&#7749;ghī ga&#7751;ībh&#363;t&#257; uttarena mukh&#257; gacchanti yena si&#7747;sap&#257;vanantī?</p>

					<p class="f4"><a id="pg318"><span class="f2 g"><b>[page 318]</b></span></a> "atthi kho bho sama&#7751;o kum&#257;rakassapo sama&#7751;assa gotamassa s&#257;vako kosalesu c&#257;rika&#7747; caram&#257;no mahat&#257; bhikkhusa&#7749;ghena saddhi&#7747; pa&#241;camattehi bhikkhusatehi setabya&#7747; anuppatto, setaby&#257;ya&#7747; viharati uttarena setabya&#7747; si&#7747;sap&#257;vane. Ta&#7747; kho pana bhavanta&#7747; kum&#257;rakassapa&#7747; eva&#7747; kaly&#257;&#7751;o kittisaddo abbhuggato: paṇḍito byatto medh&#257;vī bahussuto cittakathī kaly&#257;&#7751;apaṭibh&#257;no vuddho ceva arah&#257; c&#257;ti. Tamena&#7747; te bhavanta&#7747; kum&#257;rakassapa&#7747; dassan&#257;ya upasa&#7749;kamantī"ti.</p>

					<p class="f4">"Tena hi bho khatte yena setabyak&#257; br&#257;hma&#7751;agahapatik&#257; tenupasa&#7749;kama. Upasa&#7749;kamitv&#257; setabyake br&#257;hma&#7751;agahapatike eva&#7747; vadehi: p&#257;y&#257;si bho r&#257;ja&#241;&#241;o evam&#257;ha' &#257;gamentu kira bhavanto, p&#257;y&#257;si pi r&#257;ja&#241;&#241;o sama&#7751;a&#7747; kum&#257;rakassapa&#7747; dassan&#257;ya upasa&#7749;kamissati pur&#257; sama&#7751;o kum&#257;rakassapo setabyake br&#257;hma&#7751;agahapatike b&#257;le abyatte sa&#241;&#241;&#257;peti: itipi atthi paro loko, atthi satt&#257; opap&#257;tik&#257;, atthisukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. Natthi hi bho khatte paro loko, natthi satt&#257; opap&#257;tik&#257; natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko"ti. 'Eva&#7747; bho'ti kho so khatt&#257; p&#257;y&#257;sissa r&#257;ja&#241;&#241;assa paṭissutv&#257; yena setabyak&#257; br&#257;hma&#7751;agahapatik&#257; tenupasa&#7749;kami. Upasa&#7749;kamitv&#257; setabyake br&#257;hma&#7751;agahapatike etadavoca: p&#257;y&#257;si bho r&#257;ja&#241;&#241;o evam&#257;ha: &#257;gamentu kira bhavanto, p&#257;y&#257;si pi r&#257;ja&#241;&#241;o sama&#7751;a&#7747; kum&#257;rakassapa&#7747; dassan&#257;ya upasa&#7749;kamissatī"ti.</p>

					<p>[BJT Page 508]</p>

					<p class="f4">4. Atha kho p&#257;y&#257;sī r&#257;ja&#241;&#241;o setabyakehi br&#257;hma&#7751;agahapatikehi parivuto yena si&#7747;sap&#257;vana&#7747; yena &#257;yasm&#257; kum&#257;rakassapo tenupasa&#7749;kami, upasa&#7749;kamitv&#257; &#257;yasmat&#257; kum&#257;rakassapena saddhi&#7747; sammodi, sammodanīya&#7747; <a id="pg319"><span class="f2 g"><b>[page 319]</b></span></a> katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Setabyak&#257;pi kho br&#257;hma&#7751;agahapatik&#257; appekacce &#257;yasmanta&#7747; kum&#257;rakassapa&#7747; abhiv&#257;detv&#257; ekamanta&#7747; nisīdi&#7747;su, appekacce &#257;yasmat&#257; kum&#257;rakassapena saddhi&#7747; sammodi&#7747;su, sammodanīya&#7747; katha&#7747; s&#257;r&#257;nīya&#7747; vītis&#257;retv&#257; ekamanta&#7747; nisīdi&#7747;su. Appekacce yen&#257;yasm&#257; kum&#257;rakassapo tena&#241;jali&#7747; pan&#257;metv&#257; ekamanta&#7747; nisīdi&#7747;su. Appekacce n&#257;magotta&#7747; s&#257;vetv&#257; ekamanta&#7747; nisīdi&#7747;su. Appekacce tu&#7751;hībh&#363;t&#257; ekamanta&#7747; nisīdi&#7747;su.</p>

					<p class="f4">5. Ekamanta&#7747; nisinno kho p&#257;y&#257;si r&#257;ja&#241;&#241;o &#257;yasmanta&#7747; kum&#257;rakassapa&#7747; etadavoca: "aha&#7747; hi bho kassapa eva&#7747;v&#257;dī eva&#7747;diṭṭhi&#7747; 'iti pi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko"ti.</p>

					<p class="f4">"N&#257;ha&#7747; r&#257;ja&#241;&#241;a eva&#7747;v&#257;dī eva&#7747;diṭṭhi&#7747; addasa&#7747; v&#257; assosi v&#257;. Katha&#7747; hi n&#257;ma eva&#7747; vadeyya: 'itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. Tena hi r&#257;ja&#241;&#241;a ta&#241;&#241;evettha paṭipucchiss&#257;mi, yath&#257; te khameyya tath&#257; na&#7747; by&#257;kareyy&#257;si. Ta&#7747; kimma&#241;&#241;asi r&#257;ja&#241;&#241;a ime candimasuriy&#257; imasmi&#7747; v&#257; loke parasmi&#7747; v&#257;, dev&#257; v&#257; te manuss&#257; v&#257; ti?</p>

					<p class="f4">"Ime bho kassapa candimasuriy&#257; parasmi&#7747; loke na imasmi&#7747;, dev&#257; te na manuss&#257;"ti.</p>

					<p class="f4">"Imin&#257; pi kho te r&#257;ja&#241;&#241;a pariy&#257;yena eva&#7747; hotu: itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti.</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho eva&#7747; me ettha hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko"ti.</p>

					<p>[BJT Page 510]</p>

					<p class="f4">6. Atthi pana r&#257;ja&#241;&#241;a pariy&#257;yo yena te pariy&#257;yena eva&#7747; hoti: 'itipi natthi paro loko, natthi satt&#257; opap&#257;tik&#257; <a id="pg320"><span class="f2 g"><b>[page 320]</b></span></a> natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti?</p>

					<p class="f4">"Atthi bho kassapa pariy&#257;yo yena me pariy&#257;yena eva&#7747; hoti: 'itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti.<br />
					"Yath&#257; katha&#7747; viya r&#257;ja&#241;&#241;&#257;?"Ti.</p>

					<p class="f4">"Idha me bho kassapa mitt&#257;macc&#257; &#241;&#257;tis&#257;lohit&#257; p&#257;&#7751;&#257;tip&#257;tī adinn&#257;d&#257;yī k&#257;mesu micch&#257;c&#257;rī mus&#257;v&#257;dī pisunav&#257;c&#257; pharusav&#257;c&#257; samphappal&#257;pī abhijjh&#257;l&#363; by&#257;pannacitt&#257; micch&#257;diṭṭhi. Te aparena samayena &#257;b&#257;dhik&#257; honti dukkhit&#257; b&#257;&#7735;hagil&#257;n&#257;. Yad&#257;ha&#7747; j&#257;n&#257;mi na d&#257;ni me imamh&#257; &#257;b&#257;dh&#257; vuṭṭhahissantīti ty&#257;ha&#7747; upasa&#7749;kamitv&#257; eva&#7747; vad&#257;mi: santi kho bho eke sama&#7751;abr&#257;hma&#7751;&#257; eva&#7747;v&#257;dino eva&#7747;diṭṭhino ye te p&#257;&#7751;&#257;tip&#257;tī adinn&#257;d&#257;yī k&#257;mesu micch&#257;c&#257;rī mus&#257;v&#257;dī pisunav&#257;c&#257; pharusav&#257;c&#257; samphappal&#257;pī abhijjh&#257;l&#363; by&#257;pannacitt&#257; micch&#257;diṭṭhi. Te k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapajjissantīti. Bhavanto kho pana p&#257;&#7751;&#257;tip&#257;tī adinn&#257;d&#257;yī k&#257;mesu micch&#257;c&#257;rī mus&#257;v&#257;dī pisu&#7751;av&#257;c&#257; pharusav&#257;c&#257; samphappal&#257;pī abhijjh&#257;l&#363; by&#257;pannacitt&#257; micch&#257;diṭṭhi. Sace tesa&#7747; bhavata&#7747; sama&#7751;abr&#257;hma&#7751;&#257;na&#7747; sacca&#7747; vacana&#7747;, bhavanto k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapajjissanti. Sace bho k&#257;yassa bhed&#257; parammara&#7751;&#257; ap&#257;ya&#7747; duggati&#7747; niraya&#7747; upapajjeyy&#257;tha, yena me &#257;gantv&#257; &#257;roceyy&#257;tha: 'iti pi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. Bhavanto kho pana me saddh&#257;yik&#257; paccayik&#257; ya&#7747; bhavantehi diṭṭha&#7747;, yath&#257; s&#257;ma&#7747; diṭṭha&#7747; evameta&#7747; bhavissatī'ti. Te me s&#257;dh&#363;'ti <a id="pg321"><span class="f2 g"><b>[page 321]</b></span></a> paṭissutv&#257; neva &#257;gantv&#257; &#257;rocenti, na pana d&#363;ta&#7747; pahi&#7751;anti. Ayampi kho bho kassapa pariy&#257;yo yena me pariy&#257;yena eva&#7747; hoti: 'itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti."</p>

					<p>[BJT Page 512]</p>

					<p class="f4">"Tena hi r&#257;ja&#241;&#241;a ta&#241;&#241;evettha paṭipucchiss&#257;mi, yath&#257; te khameyya, tath&#257; na&#7747; by&#257;kareyy&#257;si. Ta&#7747; kimma&#241;&#241;asi r&#257;ja&#241;&#241;a? Idha te puris&#257; cora&#7747; &#257;guc&#257;ri&#7747; gahetv&#257; dasseyyu&#7747; 'aya&#7747; te bhante coro &#257;guc&#257;rī, imassa ya&#7747; icchasi, ta&#7747; daṇḍa&#7747; pa&#7751;ehī'ti, te tva&#7747; eva&#7747; vadeyy&#257;si 'tena hi bho ima&#7747; purisa&#7747; da&#7735;h&#257;ya rajjuy&#257; pacch&#257;b&#257;ha&#7747; g&#257;&#7735;habandhana&#7747; bandhitv&#257; khuramuṇḍa&#7747; k&#257;retv&#257;1 barassarena pa&#7751;avena rathiy&#257;ya rathīya&#7747; si&#7749;gh&#257;ṭakena si&#7749;gh&#257;ṭaka&#7747; parinetv&#257; dakkhi&#7751;ena dv&#257;rena nikkh&#257;metv&#257; dakkhi&#7751;ato nagarassa &#257;gh&#257;tane 2 sīsa&#7747; chindath&#257;'ti. Te 's&#257;dh&#363;'ti paṭissutv&#257; ta&#7747; purisa&#7747; da&#7735;h&#257;ya rajjuy&#257; pacch&#257;b&#257;ha&#7747; g&#257;&#7735;habandhana&#7747; bandhitv&#257; khuramuṇḍa&#7747; k&#257;retv&#257; kharassarena pa&#7751;avena rathiy&#257;ya rathiya&#7747; si&#7749;gh&#257;ṭakena si&#7749;gh&#257;ṭaka&#7747; parinetv&#257; dakkhi&#7751;ena dv&#257;rena nikkh&#257;metv&#257; dakkhi&#7751;ato nagarassa &#257;gh&#257;tane3 nisīd&#257;peyyu&#7747;. Labheyya nu kho so coro coragh&#257;tesu '&#257;gamentu t&#257;va bhavanto coragh&#257;t&#257; amukasmi&#7747; me g&#257;me v&#257; nigame v&#257; mitt&#257;macc&#257; &#241;&#257;tis&#257;lohit&#257;, y&#257;v&#257;ha&#7747; tesa&#7747; uddassetv&#257; &#257;gacch&#257;mī'ti? <a id="pg322"><span class="f2 g"><b>[page 322]</b></span></a> ud&#257;hu vippalapantasseva coragh&#257;t&#257; sīsa&#7747; chindeyyunti?"</p>

					<p class="f4">"Na hi so bho kassapa coro labheyya coragh&#257;tesu: &#257;gamentu t&#257;va bhavanto coragh&#257;t&#257; amukasmi&#7747; g&#257;me v&#257; nigame v&#257; mitt&#257;macc&#257; &#241;&#257;tis&#257;lohit&#257;, y&#257;v&#257;ha&#7747; tesa&#7747; uddassetv&#257; &#257;gacch&#257;mī'ti. Atha kho na&#7747; vippalapantasseva coragh&#257;t&#257; sīsa&#7747; chindeyyunti.</p>

					<p class="f4">"So hi n&#257;ma r&#257;ja&#241;&#241;a coro manusso manussabh&#363;tesu coragh&#257;tesu na labhissati: &#257;gamentu t&#257;va bhonto coragh&#257;t&#257; amukasmi&#7747; me g&#257;me v&#257; nigame v&#257; mitt&#257;macc&#257; &#241;&#257;tis&#257;lohit&#257;, y&#257;v&#257;ha&#7747; tesa&#7747; uddesetv&#257; &#257;gacch&#257;mī'ti. Ki&#7747; pana te mitt&#257;macc&#257; &#241;&#257;tis&#257;lohit&#257; p&#257;&#7751;&#257;tip&#257;tī adinn&#257;d&#257;yī k&#257;mesu micch&#257;c&#257;rī mus&#257;v&#257;dī pisunav&#257;c&#257; pharusav&#257;c&#257; samphappal&#257;pī abhijjh&#257;l&#363; by&#257;pannacitt&#257; micch&#257;diṭṭhi, te k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapann&#257; labhissanti nirayap&#257;lesu: "&#257;gamentu t&#257;va bhavanto nirayap&#257;l&#257; y&#257;va maya&#7747; p&#257;y&#257;sissa r&#257;ja&#241;&#241;assa gantv&#257; &#257;rocema itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko?"Ti imin&#257; pi kho te r&#257;ja&#241;&#241;a pariy&#257;yena eva&#7747; hotu: itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko ti.</p>

					<p class="f4">1. Karitv&#257; [PTS. 2.] Agh&#257;ṭane machasa&#7747;. 3. Uddassatv&#257; [PTS] uddisitva (sī. Mu. )</p>

					<p>[BJT Page 514]</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho eva&#7747; me ettha hoti itipi natthi paro loko natthi satt&#257; opap&#257;tik&#257; natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti".</p>

					<p class="f4">7. "Atthi pana r&#257;ja&#241;&#241;a pariy&#257;yo yena te pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti?"</p>

					<p class="f4">"Atthi bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".</p>

					<p class="f4">"Yath&#257; katha&#7747; viya r&#257;ja&#241;&#241;&#257;?"Ti.</p>

					<p class="f4">"Idha me bho kassapa mitt&#257;macc&#257; &#241;&#257;tis&#257;lohit&#257; p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; <a id="pg323"><span class="f2 g"><b>[page 323]</b></span></a> paṭivirat&#257; mus&#257;v&#257;d&#257; paṭivirat&#257; pisun&#257;ya v&#257;c&#257;ya paṭivirat&#257; pharus&#257;ya v&#257;c&#257;ya paṭivirat&#257; samphappal&#257;p&#257; paṭivirat&#257; anabhijjh&#257;l&#363; aby&#257;pannacitt&#257; samm&#257;diṭṭhi. Te aparena samayena &#257;b&#257;dhik&#257; honti dukkhit&#257; b&#257;&#7735;hagil&#257;n&#257; yad&#257;ha&#7747; j&#257;n&#257;mi "na1 d&#257;ni me imamh&#257; &#257;b&#257;dh&#257; vuṭṭhahissantī'ti. Ty&#257;ha&#7747; upasa&#7749;kamitv&#257; eva&#7747; vad&#257;mi: santi kho bho eke sama&#7751;abr&#257;hma&#7751;&#257; eva&#7747; v&#257;dino eva&#7747; diṭṭhino "ye te p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesumicch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; pisun&#257;ya v&#257;c&#257;ya paṭivirat&#257; pharus&#257;ya v&#257;c&#257;ya paṭivirat&#257; samphappal&#257;p&#257; paṭivirat&#257; anabhijjh&#257;l&#363; aby&#257;pannacitt&#257; samm&#257;diṭṭhi, te k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjantī"ti. Bhavanto kho p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; pisun&#257;ya v&#257;c&#257;ya paṭivirat&#257; pharus&#257;ya v&#257;c&#257;ya paṭivirat&#257; samphappal&#257;p&#257; paṭivirat&#257; anabhijjh&#257;l&#363; aby&#257;pannacitt&#257; samm&#257;diṭṭhi. Sace tesa&#7747; bhavata&#7747; sama&#7751;abr&#257;hma&#7751;&#257;na&#7747; sacca&#7747; vacana&#7747;, bhavanto k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjeyy&#257;tha, yena me &#257;gantv&#257; &#257;roceyy&#257;tha: 'itipi atthi paro loko, atthi satt&#257; opap&#257;tik&#257;, atthi sutaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. Bhavanto kho pana me saddh&#257;yik&#257; paccayik&#257;, ya&#7747; bhavantehi diṭṭha&#7747;, yath&#257; s&#257;ma&#7747; diṭṭha&#7747; evameta&#7747; bhavissatī ti. Te me 's&#257;dh&#363;'ti paṭissutv&#257; neva &#257;gantv&#257; &#257;rocenti na pana d&#363;ta&#7747; pahī&#7751;anti. Ayampi kho bho kassapa pariy&#257;yo yena me pariy&#257;yena eva&#7747; hoti: <a id="pg324"><span class="f2 g"><b>[page 324]</b></span></a> itipi natthi paro loko, natthi satt&#257; opap&#257;tik&#257; natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti".</p>

					<p class="f4">1. Sasīko, [PTS. 2.] K&#257;ye (kesuci)</p>

					<p>[BJT Page 516]</p>

					<p class="f4">"Tena hi r&#257;ja&#241;&#241;a upama&#7747; te kariss&#257;mi. Upam&#257;yapi idhekacce vi&#241;&#241;&#363; puris&#257; bh&#257;sitassa attha&#7747; &#257;j&#257;nanti. Seyyath&#257;pi r&#257;ja&#241;&#241;a puriso g&#363;thak&#363;pe sasīsaka&#7747; nimuggo assa, atha tva&#7747; purise &#257;&#7751;&#257;peyy&#257;si: 'tena hi bho ta&#7747; purisa&#7747; tamh&#257; g&#363;thak&#363;p&#257; uddharath&#257;'ti te 's&#257;dh&#363;'ti paṭissutv&#257; ta&#7747; purisa&#7747; tamh&#257; g&#363;thak&#363;p&#257; uddhareyyu&#7747;, te tva&#7747; eva&#7747; vadeyy&#257;si: 'tena hi bho tassa purisassa k&#257;y&#257; ve&#7735;upesik&#257;hi g&#363;ta&#7747; sunimmajjita&#7747; nimmajjath&#257;"ti, te 's&#257;dh&#363;'ti paṭissutv&#257; tassa purisassa k&#257;y&#257; ve&#7735;upesik&#257;hi g&#363;tha&#7747; sunimmajjita&#7747; nimmajjeyyu&#7747;, te tva&#7747; eva&#7747; vadeyy&#257;si: 'tena hi bho tassa purisassa k&#257;ya&#7747; paṇḍumattik&#257;ya tikkhattu&#7747; subbaṭṭita&#7747; ubbaṭṭeth&#257;'ti. Te tassa purisassa k&#257;ya&#7747; paṇḍumattik&#257;ya tikkhattu&#7747; subbaṭṭita&#7747; ubbaṭṭeyyu&#7747;, te tva&#7747; eva&#7747; vadeyy&#257;si: 'tena hi bho ta&#7747; purisa&#7747; telena abbha&#241;jitv&#257; sukhumena cu&#7751;&#7751;ena tikkhattu&#7747; suppadhota&#7747; karoth&#257;'ti, te ta&#7747; purisa&#7747; telena abbha&#241;jitv&#257; sukhumena cu&#7751;&#7751;ena tikkhattu&#7747; suppadhota&#7747; kareyyu&#7747;, te tva&#7747; eva&#7747; vadeyy&#257;si: 'tena hi bho tassa purisassa kesamassu&#7747; kappeth&#257;'ti, te tassa purisassa kesamassu&#7747; kappeyyu&#7747;, te tva&#7747; eva&#7747; vadeyy&#257;si: 'tena hi bho tassa purisassa mahaggha&#241;ca m&#257;la&#7747; mahagagha&#241;ca vilepana&#7747; mahagagh&#257;ni ca vatth&#257;ni upaharath&#257;'ti, te tassa purisassa mahaggha&#241;ca m&#257;la&#7747; mahaggha&#241;ca <a id="pg325"><span class="f2 g"><b>[page 325]</b></span></a> vilepana&#7747; magaggh&#257;ni ca vatth&#257;ni upahareyyu&#7747;, te tva&#7747; eva&#7747; vadeyy&#257;si: 'tena hi bho ta&#7747; purisa&#7747; p&#257;s&#257;da&#7747; &#257;ropetv&#257; pa&#241;ca k&#257;magu&#7751;&#257;ni upaṭṭhapeth&#257;'ti, te ta&#7747; purisa&#7747; p&#257;s&#257;da&#7747; &#257;ropetv&#257; pa&#241;cak&#257;magu&#7751;&#257;ni upaṭṭhapeyyu&#7747;, ta&#7747; kimma&#241;&#241;asi r&#257;ja&#241;&#241;a? Api nu tassa purisassa sunah&#257;tassa suvilittassa sukappitakesamassussa &#257;muttam&#257;l&#257;bh&#257;ra&#7751;assa od&#257;tavatthavasanassa uparip&#257;s&#257;davaragatassa pa&#241;cahi k&#257;magu&#7751;ehi samappitassa sama&#7749;gībh&#363;tassa paric&#257;rayam&#257;nassa punadeva tasmi&#7747; g&#363;thak&#363;pe nimmujjitukamyat&#257;1 ass&#257;'ti"?</p>

					<p class="f4">"No hida&#7747; bho kassapa".</p>

					<p class="f4">"Ta&#7747; kissa hetu?"</p>

					<p class="f4">"Asuci bho kassapa g&#363;thak&#363;po, asuci ceva asuci sa&#7749;kh&#257;to ca duggandho ca duggandhasa&#7749;kh&#257;to ca jeguccho ca jegucchasa&#7749;kh&#257;to ca paṭikk&#363;lo ca paṭikk&#363;lasa&#7749;kh&#257;to c&#257;ti.</p>

					<p class="f4">1. K&#257;mat&#257; (kemisu)</p>

					<p>[BJT Page 518]</p>

					<p class="f4">"Evameva kho r&#257;ja&#241;&#241;a manuss&#257; dev&#257;na&#7747; asuci ceva asucisa&#7749;kh&#257;t&#257; ca duggandh&#257; ca duggandhasa&#7749;kh&#257;t&#257; ca jegucch&#257; ca jegucchasa&#7749;kh&#257;t&#257; ca paṭikk&#363;l&#257; ca paṭik&#363;lasa&#7749;kh&#257;t&#257; ca. Yojanasata&#7747; kho r&#257;ja&#241;&#241;a manussagandho deve ubb&#257;dhati. Kimpana te mitt&#257;macc&#257; &#241;&#257;tis&#257;lohit&#257; p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; pisu&#7751;&#257;ya v&#257;c&#257;ya paṭivirat&#257; pharus&#257;ya v&#257;c&#257;ya paṭivirat&#257; samphappal&#257;p&#257; paṭivirat&#257; anabhijjh&#257;l&#363; aby&#257;pannacitt&#257; samm&#257;diṭṭhi k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapann&#257; te &#257;gantv&#257; &#257;rocessanti: itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; <a id="pg326"><span class="f2 g"><b>[page 326]</b></span></a> kamm&#257;na&#7747; phala&#7747; vip&#257;ko'ti? Imin&#257;pi kho te r&#257;ja&#241;&#241;a pariy&#257;yena eva&#7747; hotu itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko"ti.</p>

					<p class="f4">Ki&#241;c&#257;pi bhava&#7747; kassapo evam&#257;ha, atha kho eva&#7747; me ettha hoti. Itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti.</p>

					<p class="f4">8. "Atthi pana bho r&#257;ja&#241;&#241;a pariy&#257;yo yena te pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti?"</p>

					<p class="f4">"Atthi bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;. Natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".</p>

					<p class="f4">"Yath&#257;katha&#7747; viya r&#257;ja&#241;&#241;&#257;?"Ti.</p>

					<p class="f4">"Idha me bho kassapa mitt&#257;macc&#257; &#241;&#257;tis&#257;lohit&#257; p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; sur&#257;merayamajjappam&#257;daṭṭh&#257;n&#257; paṭivirat&#257;. Te aparena samayena &#257;b&#257;dhik&#257; honti dukkhit&#257; b&#257;&#7735;hagil&#257;n&#257;. Yad&#257;ha&#7747; j&#257;n&#257;mi na d&#257;ni me imamh&#257; &#257;b&#257;dh&#257; vuṭṭhahissantiti ty&#257;ha&#7747; upasa&#7749;kamitv&#257; eva&#7747;vad&#257;mi: santi kho bho eke sama&#7751;abr&#257;hma&#7751;&#257; eva&#7747;v&#257;dino eva&#7747;diṭṭhino 'ye te p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; sur&#257;merayamajjappam&#257;daṭṭh&#257;n&#257; paṭivirat&#257;, te k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; uppajjanti dev&#257;na&#7747; t&#257;vati&#7747;s&#257;na&#7747; sahabyatanti, bhavanto kho p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; sur&#257;merayamajjapam&#257;daṭṭh&#257;n&#257; paṭivirat&#257;.</p>

					<p>[BJT Page 520]</p>

					<p class="f4">Sace tesa&#7747; bhavata&#7747; sama&#7751;abr&#257;hma&#7751;&#257;na&#7747; sacca&#7747; vacana&#7747;, bhavanto k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjissanti dev&#257;na&#7747; t&#257;vati&#7747;s&#257;na&#7747; sahabyata&#7747;. Sace bho k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjeyy&#257;tha dev&#257;na&#7747; t&#257;vati&#7747;s&#257;na&#7747; sahabyata&#7747;, yena me &#257;gantv&#257; &#257;roceyy&#257;tha itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. Bhavanto kho pana me saddhayik&#257; paccayik&#257;, ya&#7747; bhaventehi diṭṭha&#7747;, yath&#257; <a id="pg327"><span class="f2 g"><b>[page 327]</b></span></a> s&#257;ma&#7747; diṭṭha&#7747;, evameta&#7747; bhavissatīti te me 's&#257;dhuti' paṭissutv&#257; neva &#257;gantv&#257; &#257;rocenti na pana d&#363;ta&#7747; pahi&#7751;anti. Ayampi kho bho kassapa pariy&#257;yo yena me pariy&#257;yena eva&#7747; hoti: itipi natthi paro loke natthi satt&#257; opap&#257;tik&#257; katthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko"ti.</p>

					<p class="f4">"Tena hi r&#257;ja&#241;&#241;a ta&#241;&#241;evettha paṭipucchiss&#257;mi, yath&#257; te khameyya tath&#257; na&#7747; by&#257;kareyy&#257;si. Ya&#7747; kho pana r&#257;ja&#241;&#241;a m&#257;nusaka&#7747; vassasata&#7747;, dev&#257;na&#7747; t&#257;vati&#7747;s&#257;na&#7747; eso eko rattindivo. T&#257;ya rattiy&#257; ti&#7747;sa rattiyo m&#257;so, tena m&#257;sena dv&#257;dasa m&#257;siyo sa&#7747;vaccharo, tena sa&#7747;vaccharena dibba&#7747; vassasahassa&#7747; dev&#257;na&#7747; t&#257;vati&#7747;s&#257;na&#7747; &#257;yuppam&#257;&#7751;a&#7747;. Ye te mitt&#257;macc&#257; &#241;&#257;tis&#257;lohit&#257; p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; sur&#257;merayamajjapam&#257;daṭṭh&#257;n&#257; paṭivirat&#257;, te k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapann&#257; dev&#257;na&#7747; t&#257;vati&#7747;s&#257;na&#7747; sahabyata&#7747;, sace pana tesa&#7747; eva&#7747; bhavissati: 'y&#257;va maya&#7747; dve v&#257; tī&#7751;i v&#257; rattindiv&#257;ni dibbehi pa&#241;cahi k&#257;magu&#7751;ehi samappit&#257; sama&#7749;gibh&#363;t&#257; paric&#257;rema, atha maya&#7747; p&#257;y&#257;sissa r&#257;ja&#241;&#241;assa gantv&#257; &#257;roceyy&#257;ma: itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti, api nu te &#257;gantv&#257; &#257;roceyyu&#7747;: itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti"?</p>

					<p>[BJT Page 522]</p>

					<p class="f4">"No heta&#7747; bho kassapa, api hi maya&#7747; bho kassapa cira&#7747;k&#257;lakat&#257; pi bhaveyy&#257;ma. Ko paneta&#7747; bhoto kassapassa &#257;roceti: atthi dev&#257; t&#257;vati&#7747;s&#257;ti v&#257;, eva&#7747; dīgh&#257;yuk&#257; dev&#257; t&#257;vati&#7747;s&#257;ti v&#257;. Na maya&#7747; <a id="pg328"><span class="f2 g"><b>[page 328]</b></span></a> bhoto kassapassa saddah&#257;ma atthi dev&#257; t&#257;vati&#7747;s&#257; ti v&#257; eva&#7747; dīgh&#257;yuko dev&#257; t&#257;vati&#7747;s&#257; ti v&#257;"ti.</p>

					<p class="f4">"Seyyath&#257;pi r&#257;ja&#241;&#241;a jaccandho puriso na passeyya ka&#7751;hasukk&#257;ni r&#363;p&#257;ni, na passeyya nīlak&#257;ni r&#363;p&#257;ni, na passeyya pītak&#257;ni r&#363;p&#257;ni, na passeyya lohitak&#257;ni r&#363;p&#257;ni, na passeyya ma&#241;jeṭṭhik&#257;ni r&#363;p&#257;ni, na passeyya samavisama&#7747; na passeyya t&#257;rakar&#363;p&#257;ni, na passeyya candimasuriye, so eva&#7747; vadeyya 'natthi ka&#7751;hasukk&#257;ni r&#363;p&#257;ni, natthi ka&#7751;hasukk&#257;na&#7747; r&#363;p&#257;na&#7747; dass&#257;vī, natthi nīlak&#257;ni r&#363;p&#257;ni, natthi nīlak&#257;na&#7747; r&#363;p&#257;na&#7747; dass&#257;vī, natthi pītak&#257;ni r&#363;p&#257;ni, natthi pītak&#257;na&#7747; r&#363;p&#257;na&#7747; dass&#257;vī, natthi lohitak&#257;ni r&#363;p&#257;ni, natthi lohitak&#257;na&#7747; r&#363;p&#257;na&#7747; dass&#257;vī, natthi ma&#241;jeṭṭhik&#257;ni r&#363;p&#257;ni, natthi ma&#241;jeṭṭhik&#257;na&#7747; r&#363;p&#257;na&#7747; dass&#257;vī, natthi samavisama&#7747;, natthi samavisamassa dass&#257;vī, natthi t&#257;rakar&#363;p&#257;ni, natthi t&#257;rakar&#363;p&#257;na&#7747; dass&#257;vī, natthi candimasuriy&#257;, natthi candimasuriy&#257;na&#7747; dass&#257;vī, ahameta&#7747; na j&#257;n&#257;mi, ahameta&#7747; na pass&#257;mi tasm&#257; ta&#7747; natthini. Samm&#257; nu kho bho r&#257;ja&#241;&#241;a vadam&#257;no vadeyy&#257;?"Ti.</p>

					<p class="f4">"No heta&#7747; bho kassapa. Atthi ka&#7751;hasukk&#257;ni r&#363;p&#257;ni, atthi ka&#7751;hasukk&#257;na&#7747; r&#363;p&#257;na&#7747; dass&#257;vī, atthi nīlak&#257;ni r&#363;p&#257;ni, atthi nīlak&#257;na&#7747; r&#363;p&#257;na&#7747; dass&#257;vī, atthi pītak&#257;ni r&#363;p&#257;ni, atthi pītak&#257;na&#7747; r&#363;p&#257;na&#7747; dass&#257;vī, atthi lohitak&#257;ni r&#363;p&#257;ni, atthi lohitak&#257;na&#7747; r&#363;p&#257;na&#7747; dass&#257;vī, atthi ma&#241;jeṭṭhik&#257;ni r&#363;p&#257;ni, atthi ma&#241;jeṭṭhik&#257;na&#7747; r&#363;p&#257;na&#7747; <a id="pg329"><span class="f2 g"><b>[page 329]</b></span></a> dass&#257;vī, atthi samavisama&#7747; atthi samavisamassa dasas&#257;vī, atthi t&#257;rakar&#363;p&#257;ni, atthi t&#257;rakar&#363;p&#257;na&#7747; dass&#257;vī, atthi candimasuriy&#257;, atthi candimasuriy&#257;na&#7747; dass&#257;vī. 'Ahameta&#7747; na j&#257;n&#257;mi, ahameta&#7747; na pass&#257;mi, tasm&#257; t&#257; natthi'ti na hi so bho kassapa samm&#257; vadam&#257;no vadeyy&#257;"ti.</p>

					<p class="f4">[BJT Page 524]</p>

					<p class="f4">"Evameva kho tva&#7747; r&#257;ja&#241;&#241;a jaccandh&#363;pamo ma&#241;&#241;e paṭibh&#257;si, ya&#7747; ma&#7747; tva&#7747; eva&#7747; vadesi: ko paneta&#7747; bhoto kassapassa &#257;roceti: atthi dev&#257; t&#257;vati&#7747;s&#257;ti v&#257;, eva&#7747; dīgh&#257;yuk&#257; dev&#257; t&#257;vati&#7747;s&#257;ti v&#257;. Na maya&#7747; bhoto kassapassa saddah&#257;ma atthi dev&#257; t&#257;vati&#7747;s&#257;ti v&#257; eva&#7747; dīgh&#257;yuk&#257; dev&#257; t&#257;vati&#7747;s&#257;ti v&#257;'ti. Na kho r&#257;ja&#241;&#241;a eva&#7747; paro loko daṭṭhabbo. Yath&#257; tva&#7747; ma&#241;&#241;asi imin&#257; ma&#7747;sacakkhun&#257;. Ye kho te r&#257;ja&#241;&#241;a sama&#7751;abr&#257;hma&#7751;&#257; ara&#241;&#241;e vanapatth&#257;ni pann&#257;ni sen&#257;san&#257;ni paṭisevanti appasadd&#257;ni appanigghos&#257;ni, te tattha appamatt&#257; &#257;t&#257;pino pahitatt&#257; viharant&#257; dibba&#7747; cakkhu&#7747; visodhenti, te dibbena cakkhun&#257; visuddhena atikkantam&#257;nusakena ima&#241;ceva loka&#7747; passanti para&#241;ca, satte ca op&#257;p&#257;tike. Eva&#241;ca kho r&#257;ja&#241;&#241;a paro loko daṭṭhabbo. Natveva yath&#257; tva&#7747; ma&#241;&#241;asi imin&#257; ma&#7747;sacakkhun&#257;. Imin&#257;pi kho te r&#257;ja&#241;&#241;a pariy&#257;yena eva&#7747; hotu: itipi atthi paro loko. Atthi satt&#257; opap&#257;tik&#257;. Atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko ti. "</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho <a id="pg330"><span class="f2 g"><b>[page 330]</b></span></a> evamme ettha hoti: itipi natthi patt&#257; paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko ti. "<br />
					"Atthi pana r&#257;ja&#241;&#241;a pariy&#257;yo yena te pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti?"</p>

					<p class="f4">9. "Atthi bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".</p>

					<p class="f4">"Yath&#257; katha&#7747; viya r&#257;ja&#241;&#241;&#257;ti"?</p>

					<p class="f4">1. Tumhettha [PTS]</p>

					<p>[BJT Page 526]</p>

					<p class="f4">"Idh&#257;ha&#7747; bho kassapa pass&#257;mi sama&#7751;abr&#257;hma&#7751;e sīlavante kaly&#257;&#7751;adhamme jīvituk&#257;me amarituk&#257;me sukhak&#257;me dukkhapaṭikk&#363;le. Tassa mayha&#7747; bho kassapa "eva&#7747; hoti: sace kho ime bhonto sama&#7751;abr&#257;hma&#7751;&#257; sīlavanto kaly&#257;&#7751;adhamm&#257; eva&#7747; j&#257;neyyu&#7747;: ito no mat&#257;na&#7747; seyyo bhavissatī'ti id&#257;ni me bhonto sama&#7751;abr&#257;hma&#7751;&#257; sīlavanto kaly&#257;&#7751;adhamm&#257; vīsa&#7747; v&#257; kh&#257;deyyu&#7747;, sattha&#7747; v&#257; &#257;hareyyu&#7747;, ubbandhitv&#257; v&#257; k&#257;la&#7747; kareyyu&#7747;, pap&#257;te v&#257; papateyyu&#7747;. Yasm&#257; ca kho ime bhonto sama&#7751;abr&#257;hma&#7751;&#257; sīlavanto kaly&#257;&#7751;adhamm&#257; na eva&#7747; j&#257;nanti: ito no mat&#257;na&#7747; seyyo bhavissatī ti, tasm&#257; ime bhonto sama&#7751;abr&#257;hma&#7751;&#257; sīlavanto kaly&#257;&#7751;adhamm&#257; jīvituk&#257;m&#257; amarituk&#257;m&#257; sukhak&#257;m&#257; dukkhapaṭik&#363;l&#257;. Att&#257;na&#7747; na m&#257;rentī'ti. Ayampi bho kassapa pariyoso yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".</p>

					<p class="f4">"Tena hi r&#257;ja&#241;&#241;a upamante kariss&#257;mi, upam&#257;yapi dhekacce vi&#241;&#241;&#363; puris&#257; bh&#257;sitassa attha&#7747; &#257;j&#257;nanti. Bh&#363;tapubba&#7747; r&#257;ja&#241;&#241;a a&#241;&#241;atarassa br&#257;hma&#7751;assa dve paj&#257;patiyo ahesu&#7747;. Ekiss&#257; putto ahosi dāsavassuddesiko v&#257; dv&#257;dāsavassuddesiko v&#257;, ek&#257; gabbhinī upavija&#241;&#241;&#257;. Atha kho so br&#257;hma&#7751;o k&#257;lamak&#257;si. Atha kho so m&#257;&#7751;avako m&#257;tusapatti&#7747; etadavoca: 'yamida&#7747; hoti dhana&#7747; v&#257; dha&#241;&#241;a&#7747; v&#257; rajata&#7747; v&#257; j&#257;tar&#363;pa&#7747; v&#257;, sabbanta&#7747; <a id="pg331"><span class="f2 g"><b>[page 331]</b></span></a> mayha&#7747;, natthi tuyhettha ki&#241;cī, pitu me hoti d&#257;yajja&#7747; niyy&#257;tehī'ti, eva&#7747; vutte s&#257; br&#257;hma&#7751;ī ta&#7747; m&#257;&#7751;avaka&#7747; etadavoca: '&#257;gamehi t&#257;va t&#257;ta y&#257;va vij&#257;y&#257;mi. Sace kum&#257;rako bhavissati, tassapi ekadeso bhavissati, sace kum&#257;rik&#257; bhavissati s&#257;pi ce opabhogg&#257; bhavissatīti. Dutiyampi kho so m&#257;&#7751;avako m&#257;tusapatti&#7747; etadavoca: 'yamida&#7747; hoti dhana&#7747; v&#257; dha&#241;&#241;a&#7747; v&#257; rajata&#7747; v&#257; j&#257;tar&#363;pa&#7747; v&#257; sabbanta&#7747; mayha&#7747;. Natthi tuyhettha ki&#241;ci, pitu me hoti d&#257;yajja&#7747; niyy&#257;tehī'ti. Dutiyampi kho s&#257; br&#257;hma&#7751;ī ta&#7747; m&#257;&#7751;avaka&#7747; etadavoca: &#257;gamehi t&#257;va t&#257;ta y&#257;va vij&#257;y&#257;mi. Sace kum&#257;rako bhavissati. Tassapi ekadeso bhavissati, sace kum&#257;rik&#257; bhavissati, s&#257;pi te opabhogg&#257; bhavissatī'ti. Tatiyampi kho so m&#257;&#7751;avako m&#257;tusapatti&#7747; etadavoca: 'yamida&#7747; hoti dhana&#7747; v&#257; dha&#241;&#241;a&#7747; v&#257; rajata&#7747; v&#257; j&#257;tar&#363;pa&#7747; v&#257; sabbanta&#7747; mayha&#7747;. Natthi tuyhettha ki&#241;ci, pitu me hoti d&#257;yajja&#7747; niyy&#257;tehī'ti. Atha kho s&#257; br&#257;hma&#7751;ī sattha&#7747; gahetv&#257; ovaraka&#7747; pavisitv&#257; udara&#7747; op&#257;ṭesi: y&#257;va j&#257;n&#257;mi yadi v&#257; kum&#257;rako yadi v&#257; kum&#257;rik&#257;'ti.</p>

					<p class="f4">1. Op&#257;tesi (sīmu)</p>

					<p>[BJT Page 528]</p>

					<p class="f4">S&#257; att&#257;na&#241;ceva jīvita&#241;ca gabbha&#241;ca s&#257;pateyya&#241;ca vin&#257;sesi. Yath&#257; ta&#7747; b&#257;l&#257; abyatt&#257; anayabyasana&#7747; &#257;pann&#257;, ayoniso d&#257;yajja&#7747; gavesantī evameva kho tva&#7747; r&#257;ja&#241;&#241;a b&#257;lo abyatto anayabyasana&#7747; &#257;pajjissasi ayoniso paraloka&#7747; gavesanto, <a id="pg332"><span class="f2 g"><b>[page 332]</b></span></a> seyyath&#257;pi s&#257; br&#257;hma&#7751;ī b&#257;l&#257; abyatt&#257; anayabyasana&#7747; &#257;pann&#257; ayoniso d&#257;yajja&#7747; gavesantī. Na kho r&#257;ja&#241;&#241;a sama&#7751;abr&#257;hma&#7751;&#257; sīlavanto kaly&#257;&#7751;adhamm&#257; apakka&#7747; parip&#257;centi, api ca paripakka&#7747; &#257;gamenti, paṇḍit&#257;na&#7747; attho hi r&#257;ja&#241;&#241;a sama&#7751;abr&#257;hma&#7751;&#257;na&#7747; sīlavant&#257;na&#7747; kaly&#257;&#7751;adhamm&#257;na&#7747; jīvitena. Yath&#257; yath&#257; kho r&#257;ja&#241;&#241;a sama&#7751;abr&#257;mha&#7751;&#257; sīlavanto kaly&#257;&#7751;adhamm&#257; cira&#7747; dīghamaddh&#257;na tiṭṭhanti, tath&#257; tath&#257; bahu&#7747; pu&#241;&#241;a&#7747; pasavanti. Bahujanahit&#257;ya ca paṭipajjanti bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747;, imin&#257;pi kho te r&#257;ja&#241;&#241;a pariy&#257;yena eva&#7747; hotu "itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko"ti.</p>

					<p class="f4">"Ki&#241;capi bhava&#7747; kassapo evam&#257;ha, atha kho eva&#7747; me ettha hoti itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".</p>

					<p class="f4">10. "Atthi pana r&#257;ja&#241;&#241;a pariy&#257;yo yena te pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti?"</p>

					<p class="f4">"Atthi bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".<br />
					"Yath&#257; katha&#7747; viya r&#257;ja&#241;&#241;&#257;?"Ti.</p>

					<p class="f4">"Idha mebho kassapa puris&#257; cora&#7747; &#257;guc&#257;ri&#7747; gahetv&#257; dassenti: aya&#7747; bhante coro &#257;guc&#257;rī, imassa ya&#7747; icchasi ta&#7747; daṇḍa&#7747; pa&#7751;ehī' ti. Ty&#257;ha&#7747; eva&#7747; vad&#257;mi: 'tena hi bho ima&#7747; purisa&#7747; jīvanta&#7747; yeva kumbhiy&#257; pakkhipitv&#257; mukha&#7747; pidahitv&#257; allena cammena onandhitv&#257; all&#257;ya mattik&#257;ya bahal&#257;valepana&#7747; <a id="pg333"><span class="f2 g"><b>[page 333]</b></span></a> k&#257;retv&#257; uddhana&#7747; &#257;ropetv&#257; aggi&#7747; deth&#257;'ti. Te me 's&#257;dhu'tī paṭissutv&#257; ta&#7747; purisa&#7747; jīvanta&#7747; yeva kumbhiy&#257; pakkhipitv&#257; mukha&#7747; pidahitv&#257; allena cammena onandhitv&#257; allaya mattik&#257;ya bahal&#257;valepana&#7747; k&#257;retv&#257;. Uddhana&#7747; &#257;ropetv&#257; aggi&#7747; denti. Yad&#257; maya&#7747; j&#257;n&#257;ma 'k&#257;lakato so puriso'ti atha na&#7747; kumbhi&#7747; oropetv&#257; ubbhinditv&#257; mukha&#7747; vivaritv&#257; sanika&#7747; nillokema 'appevan&#257;massa jīva&#7747; nikkhamanta&#7747; passeyy&#257;m&#257;'ti. Nevassa maya&#7747; jīva&#7747; nikkhamanta&#7747; pass&#257;ma. Ayampi kho bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. "</p>

					<p>[BJT Page 530]</p>

					<p class="f4">"Tena hi r&#257;ja&#241;&#241;a ta&#241;&#241;evettha paṭipucchiss&#257;mi. Yath&#257; te khameyya tath&#257; na&#7747; by&#257;kareyy&#257;si. Abhij&#257;n&#257;si no tva&#7747; r&#257;ja&#241;&#241;a div&#257;seyya&#7747; upagato supīnaka&#7747; passit&#257; &#257;r&#257;mar&#257;ma&#7751;eyyaka&#7747; vanar&#257;ma&#7751;eyyaka&#7747; bh&#363;mir&#257;ma&#7751;eyyaka&#7747; pokkhara&#7751;īr&#257;ma&#7751;eyyakanti?"</p>

					<p class="f4">"Abhij&#257;n&#257;maha&#7747; bho kassapa div&#257;seyya&#7747; upagato supinaka&#7747; passit&#257; &#257;r&#257;mar&#257;ma&#7751;eyyaka&#7747; vanar&#257;ma&#7751;eyyaka&#7747; bh&#363;mir&#257;ma&#7751;eyyaka&#7747; pokkhara&#7751;īr&#257;ma&#7751;eyyakanti. "</p>

					<p class="f4">"Rakkhanti ta&#7747; tamhi samaye khujj&#257; pi v&#257;manak&#257; pi ke&#7735;&#257;sik&#257; pi kom&#257;rik&#257;pī? Ti."</p>

					<p class="f4">"Eva&#7747; bho kassapa rakkhanti ma&#7747; tasmi&#7747; samaye khujj&#257;pi v&#257;manak&#257;pi ke&#7735;&#257;sik&#257; pi kom&#257;rik&#257; pī"ti.</p>

					<p class="f4">"Api nu t&#257; tuyha&#7747; jīva&#7747; passanti pavisanta&#7747; v&#257; nikkhamanta&#7747; v&#257;?Ti"</p>

					<p class="f4"><a id="pg334"><span class="f2 g"><b>[page 334]</b></span></a> "no heta&#7747; bho kassapa"</p>

					<p class="f4">"T&#257; hi n&#257;ma r&#257;ja&#241;&#241;a tuyha&#7747; jīvantassa jīvantiyo jīva&#7747; na passissanti pavisanta&#7747; v&#257; nikkhamanta&#7747; v&#257;. Kimpana tva&#7747; k&#257;lakatassa jīva&#7747; passissasi pavisanta&#7747; v&#257; nikkhamanta&#7747; v&#257;? Imin&#257; pi kho te r&#257;ja&#241;&#241;a pariy&#257;yena eva&#7747; hotu; itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. "</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho eva&#7747; me ettha hoti; itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti"</p>

					<p class="f4">11. "Atthi pana r&#257;ja&#241;&#241;a pariy&#257;yo yena te pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti?".<br />
					"Atthi bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".</p>

					<p class="f4">"Yath&#257; katha&#7747; viya r&#257;ja&#241;&#241;&#257;?Ti"</p>

					<p>[BJT Page 532]</p>

					<p class="f4">"Idha me bho kassapa puris&#257; cora&#7747; &#257;guc&#257;ri&#7747; gahetv&#257; dassenti. Ay&#257; te bhante coro &#257;guc&#257;rī, imassa ya&#7747; icchasi ta&#7747; daṇḍa&#7747; pa&#7751;ehī'ti. Ty&#257;ha&#7747; eva&#7747; vad&#257;mi: 'tena hi bho ima&#7747; purisa&#7747; jīvanta&#7747; yeva tul&#257;ya tuletv&#257; jiy&#257;ya anass&#257;saka&#7747; m&#257;retv&#257; punadeva tul&#257;ya tuleth&#257;'ti. Te me 's&#257;dh&#363;'ti paṭissutv&#257; ta&#7747; purisa&#7747; jīvanta&#7747; yeva tul&#257;ya tuletv&#257; jis&#257;ya anass&#257;saka&#7747; m&#257;retv&#257; punadeva tul&#257;ya tulenti. Yad&#257; so jīvati, tad&#257; lahutaro ca hoti mudutaro ca kamma&#241;&#241;ataro ca. Yad&#257; pana so k&#257;lakato hoti, tad&#257; garutaro ca hoti patthinnataro ca akamma&#241;&#241;ataro ca. Ayampi kho bho kassapa pariy&#257;so yena me pariy&#257;yena eva&#7747; hoti: 'itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti."</p>

					<p class="f4">"Tena hi r&#257;ja&#241;&#241;a upamante kariss&#257;mi. Upam&#257;yapidhekacce <a id="pg335"><span class="f2 g"><b>[page 335]</b></span></a> vi&#241;&#241;&#363; puris&#257; bh&#257;sitassa attha&#7747; &#257;j&#257;nanti. Seyyath&#257;pi r&#257;ja&#241;&#241;a puriso divasa&#7747; sannatta&#7747; ayogu&#7735;a&#7747; &#257;ditta&#7747; sampajjalita&#7747; sajotibh&#363;ta&#7747; tul&#257;ya tuleyya, tamena&#7747; aparena samayena sīta&#7747; nibbuta&#7747; tul&#257;ya tuleyya. Kad&#257; nu kho so ayogu&#7735;o lahutaro v&#257; hoti mudutaro v&#257; kamma&#241;&#241;ataro v&#257;? Yad&#257; v&#257; &#257;ditta sampajjalito sajotibh&#363;to, yad&#257; v&#257; sīto nibbuto? Ti"</p>

					<p class="f4">"Yad&#257; so bho kassapa ayogu&#7735;o tejosahagato ca hoti v&#257;yosahagato ca &#257;ditto sampajjalito sajotibh&#363;to, tad&#257; lahutaro ca hoti mudutaro ca kamma&#241;&#241;ataro ca. Yad&#257; ca pana so ayogu&#7735;o ne ca tejosahagato hoti na v&#257;yosahagato sīto nibbuto, tad&#257; garutaro ca hoti patthinnataro ca akamma&#241;&#241;ataro c&#257; ti."</p>

					<p class="f4">"Evameva kho r&#257;ja&#241;&#241;a yad&#257;'ya&#7747; k&#257;yo &#257;yusahagato ca hoti usm&#257;sahagato ca vi&#241;&#241;&#257;&#7751;asahagato ca, tad&#257; lahutaro ca hoti mudutaro ca kamma&#241;&#241;ataro ca. Yad&#257; pan&#257;ya&#7747; k&#257;yo neva &#257;yusahagato hoti na usm&#257;sahagato na vi&#241;&#241;&#257;nasahagato, t&#257; garutaro ca hoti patthinnataro ca akamma&#241;&#241;ataro ca. Imin&#257;pi kho te r&#257;ja&#241;&#241;a pariy&#257;yena eva&#7747; hotu: itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko"ti.</p>

					<p>[BJT Page 534]</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho eva&#7747; me ettha hoti itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko"ti.</p>

					<p class="f4">12. "Atthi pana r&#257;ja&#241;&#241;a pariy&#257;yo yena te pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti?"<br />
					"Atthi bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".</p>

					<p class="f4">"Yath&#257; katha&#7747; viya r&#257;ja&#241;&#241;&#257;?" Ti.</p>

					<p class="f4">"Idha me bho kassapa puris&#257; cora&#7747; &#257;guc&#257;ri&#7747; gahetv&#257; dassenti; 'ayante bhante coro &#257;guc&#257;rī, imassa ya&#7747; <a id="pg336"><span class="f2 g"><b>[page 336]</b></span></a> icchasi ta&#7747; daṇḍa&#7747; pa&#7751;ehī'ti. Ty&#257;ha&#7747; eva&#7747; vad&#257;mi; tena hi bho ima&#7747; purisa&#7747; anupahacca chavi&#241;ca camma&#241;ca ma&#7747;sa&#241;ca nah&#257;ru&#241;ca aṭṭhi&#241;ca aṭṭhimi&#241;ja&#241;ca jīvit&#257; voropeth&#257;'ti. Te me s&#257;dh&#363; ti paṭissutv&#257; ta&#7747; purisa&#7747; anupahacca chavi&#241;ca camma&#241;ca ma&#7747;sa&#241;ca nah&#257;ru&#241;ca aṭṭhi&#241;ca aṭṭhimi&#241;ja&#241;ca jīvit&#257; voropenti. Yad&#257; so &#257;mato hoti, ty&#257;ha&#7747; eva&#7747; vad&#257;mi: tena hi bho ima&#7747; purisa&#7747; utt&#257;na&#7747; nip&#257;tetha, appevan&#257;massa jīva&#7747; nikkhamanta&#7747; passeyy&#257;m&#257;ti. Te ta&#7747; purisa&#7747; utt&#257;na&#7747; nip&#257;tenti. Nevassa maya&#7747; jīva&#7747; nikkhamanta&#7747; pass&#257;ma. Ty&#257;ha&#7747; eva&#7747; vad&#257;mi; tena hi bho ima&#7747; purisa&#7747; avakujja&#7747; nip&#257;tetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; passena nip&#257;tetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; dutiyena passena nip&#257;tetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; uddha&#7747; ṭhapetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; omuddhaka&#7747; ṭhapetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; p&#257;&#7751;in&#257; &#257;koṭetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; le&#7693;&#7693;un&#257; &#257;koṭetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; daṇḍena &#257;koṭetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; satthena &#257;koṭetha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; odhun&#257;tha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; sandhun&#257;tha, appevan&#257;massa jīva&#7747; nikkhamanta&#7747; passeyy&#257;m&#257;ti. Tena hi bho ima&#7747; purisa&#7747; niddhun&#257;tha, appevan&#257;massa jīva&#7747; nikkhamanta&#7747; passeyy&#257;m&#257;ti. Te ta&#7747; purisa&#7747; avakujja nip&#257;tenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti te phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; passena nip&#257;tenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, s&#257;yeva jivh&#257; hoti na ras&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti na phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; dutiyena passena nip&#257;tenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti te phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; uddha&#7747; ṭhapenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, s&#257;yeva jivh&#257; hoti na ras&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti na phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; omuddhaka&#7747; ṭhapenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti te phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; p&#257;&#7751;in&#257; &#257;koṭenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, s&#257;yeva jivh&#257; hoti na ras&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti na phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; le&#7693;&#7693;hun&#257; &#257;koṭenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti te phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; daṇḍena &#257;koṭenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, s&#257;yeva jivh&#257; hoti na ras&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti na phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; satthena &#257;koṭenti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, s&#257;yeva jivh&#257; hoti na ras&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti na phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; odhunanti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, s&#257;yeva jivh&#257; hoti na ras&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti na phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; sandhunanti nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, s&#257;yeva jivh&#257; hoti na ras&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti na phoṭṭhabb&#257; ta&#241;c&#257;yatana&#7747; nappaṭisa&#7747;vedeti. Te ta&#7747; purisa&#7747; niddhunanti, nevassa maya&#7747; jīva&#7747; nikkhamanta&#7747; pass&#257;ma. Tassa tadeva cakkhu hoti te r&#363;p&#257; ta&#241;c&#257;yatana&#7747; nappaṭisa&#7747;vedeti, tadeva sota&#7747; hoti te sadd&#257; ta&#241;c&#257;yatana&#7747; nappaṭisa&#7747;vedeti, tadeva gh&#257;na&#7747; hoti te gandh&#257; ta&#241;c&#257;yatana&#7747; nappaṭisa&#7747;vedeti, tadeva gh&#257;na&#7747; hoti te gandh&#257; ta&#241;c&#257;yatana&#7747; nappaṭisa&#7747;vedeti, <a id="pg337"><span class="f2 g"><b>[page 337]</b></span></a> s&#257;yeva jivh&#257; hoti te ras&#257; ta&#241;c&#257;yatana&#7747; nappaṭisa&#7747;vedeti, sveva k&#257;yo hoti te phoṭṭhabb&#257; ta&#241;c&#257;yatana&#7747; nappaṭisa&#7747;vedeti, ayampi kho bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko ti".</p>

					<p>[BJT Page 536]</p>

					<p class="f4">"Tena hi r&#257;ja&#241;&#241;a upamante kariss&#257;mi. Upam&#257;yapidhekacce vi&#241;&#241;&#363; puris&#257; bh&#257;sitassa attha&#7747; aj&#257;nanti. Bh&#363;tapubba&#7747; r&#257;ja&#241;&#241;a a&#241;&#241;ataro sa&#7749;khadhammo sa&#7749;kha&#7747; &#257;d&#257;ya paccantima&#7747; janapada&#7747; agam&#257;si. So yena&#241;&#241;ataro g&#257;mo tenupasa&#7749;kami, upasa&#7749;kamitv&#257; majjhe g&#257;massa ṭhito tikkhattu&#7747; sa&#7749;kha&#7747; upal&#257;petv&#257; sa&#7749;kha&#7747; bh&#363;miya&#7747; nikkhipitv&#257; ekamanta&#7747; nisīdi. Atha kho r&#257;ja&#241;&#241;a tesa&#7747; paccantaj&#257;napad&#257;na&#7747; manuss&#257;na&#7747; etadahosi: ambho kassa nu kho eso saddo eva&#7747;rajanīyo eva&#7747;kamanīyo eva&#7747;madanīyo eva&#7747;bandhanīyo eva&#7747;mucchanīyo?Ti sannipatitv&#257; ta&#7747; sa&#7749;khadhama&#7747; etadavocu&#7747;: ambho kassa nu kho eso saddo eva&#7747; rajanīyo eva&#7747; kamanīyo eva&#7747; madanīyo eva&#7747; khandhanīyo eva&#7747; mucchanīyo? Ti. "Eso kho bho sa&#7749;kho n&#257;ma yasseso saddo eva&#7747; rajanīyo eva&#7747; kamanīyo eva&#7747; madanīyo eva&#7747; bandhanīyo eva&#7747; mucchanīyo'ti. Te ta&#7747; sa&#7749;kha&#7747; utt&#257;na&#7747; nip&#257;tesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; avakujja&#7747; nip&#257;tesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; passena nip&#257;tesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; dutiyena passena nip&#257;tesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; uddha&#7747; ṭhapesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; omuddhaka&#7747; ṭhapesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; <a id="pg338"><span class="f2 g"><b>[page 338]</b></span></a> p&#257;&#7751;in&#257; &#257;koṭesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; le&#7693;&#7693;un&#257; &#257;koṭesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; daṇḍena &#257;koṭesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; satthena &#257;koṭesu&#7747;: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; odhuni&#7747;su: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; sandhuni&#7747;su: 'vadesahi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Te ta&#7747; sa&#7749;kha&#7747; niddhuni&#7747;su: 'vadehi bho sa&#7749;kha, vadehi bho sa&#7749;kh&#257;'ti. Neva so sa&#7749;kho saddamak&#257;si. Atha kho r&#257;ja&#241;&#241;a tassa sa&#7749;khadhamassa etadahosi: y&#257;vab&#257;l&#257; ime paccantaj&#257;napad&#257; manuss&#257;. Katha&#7747; hi n&#257;ma ayoniso sa&#7749;khasadda&#7747; gavesissantī ti tesa&#7747; pekkham&#257;n&#257;na&#7747; sa&#7749;kha&#7747; gahetv&#257; tikkhattu&#7747; sa&#7749;kha&#7747; upal&#257;petv&#257; sa&#7749;kha&#7747; &#257;d&#257;ya pakk&#257;mi. Atha kho r&#257;ja&#241;&#241;a tesa&#7747; paccantaj&#257;napad&#257;na&#7747; manuss&#257;na&#7747; etadahosi: yad&#257; kira bho aya&#7747; sa&#7749;kho n&#257;ma purisasahagato ca hoti, v&#257;y&#257;masahagato ca v&#257;yusahagato ca, tad&#257;ya&#7747; sa&#7749;kho sadda&#7747; karoti. Yad&#257; pan&#257;ya&#7747; sa&#7749;kho neva purisasahagato hoti na v&#257;y&#257;masahagato na v&#257;yusahagato, n&#257;ya&#7747; sa&#7749;kho sadda&#7747; karotī'ti.</p>

					<p>[BJT Page 538]</p>

					<p class="f4">Evameva kho r&#257;ja&#241;&#241;a yad&#257;ya&#7747; k&#257;yo &#257;yusahagato ca hoti usm&#257;sahagato ca vi&#241;&#241;&#257;&#7751;asahagato ca, tad&#257; abhikkamatipi paṭikkamatipi tiṭṭhatipi nisīdatipi seyyampi kappeti, cakkhun&#257;pi r&#363;pa&#7747; passati, sotenapi sadda&#7747; su&#7751;&#257;ti, gh&#257;nenapi gandha&#7747; gh&#257;yati, jivh&#257;yapi rasa&#7747; s&#257;yati, k&#257;yenapi phoṭṭhabba&#7747; phusati, manas&#257;pi dhamma&#7747; vij&#257;n&#257;ti. Yad&#257; pan&#257;ya&#7747; k&#257;yo neva &#257;yusahagato hoti, na usm&#257;sahagato ca na vi&#241;&#241;&#257;&#7751;asahagato ca, tad&#257; neva abhikkamati na paṭikkamati na tiṭṭhati na nisīdati na seyya&#7747; kappeti, cakkhun&#257;pi r&#363;pa&#7747; na passati, sotenapi sadda&#7747; na su&#7751;&#257;ti, gh&#257;nenapi gandha&#7747; na gh&#257;yati, jivh&#257;yapi rasa&#7747; na s&#257;yati, k&#257;yenapi phoṭṭhabba&#7747; na phusati, manas&#257;pi dhamma&#7747; na vij&#257;n&#257;ti. Imin&#257;pi kho te r&#257;ja&#241;&#241;a pariy&#257;yena eva&#7747; hotu: itipi atthi paro loko, atthi satt&#257; opap&#257;tik&#257;, atthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti".</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho <a id="pg339"><span class="f2 g"><b>[page 339]</b></span></a> evamme ettha hoti: itipi natthi paro<br />
					Loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti".</p>

					<p class="f4">13. "Atthi pana r&#257;ja&#241;&#241;a pariy&#257;yo yena te pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti?"</p>

					<p class="f4">"Atthi bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;koti".</p>

					<p class="f4">"Yath&#257; katha&#7747; viya r&#257;ja&#241;&#241;&#257;ti?"</p>

					<p class="f4">"Idha me bho kassapa puris&#257; cora&#7747; &#257;guc&#257;ri&#7747; gahetv&#257; dassenti: aya&#7747; te bhante coro &#257;guc&#257;rī, imassa ya&#7747; icchasi ta&#7747; daṇḍa&#7747; pa&#7751;ehī'ti. Ty&#257;ha&#7747; eva&#7747; vad&#257;mi: tena hi bho imassa purisassa chavi&#7747; chindatha, appevan&#257;massa jīva&#7747; passeyy&#257;m&#257;'ti. Te tassa purisassa chavi&#7747; chindanti nevassa maya&#7747; jīva&#7747; pass&#257;ma. Ty&#257;ha&#7747; eva&#7747; vad&#257;mi: tena hi bho imassa purisassa camma&#7747; chindatha, appevan&#257;massa jīva&#7747; passeyy&#257;m&#257;'ti. Tena hi bho imassa purisassa ma&#7747;sa&#7747; chindatha, appevan&#257;massa jīva&#7747; passeyy&#257;m&#257;'ti. Tena hi bho imassa purisassa nah&#257;ru&#7747; chindatha, appevan&#257;massa jīva&#7747; passeyy&#257;m&#257;'ti. Tena hi bho imassa purisassa aṭṭhi&#7747; chindatha, appevan&#257;massa jīva&#7747; passeyy&#257;m&#257;'ti. Tena hi bho imassa purisassa aṭṭhimi&#241;ja&#7747; chindatha, appevan&#257;massa jīva&#7747; passeyy&#257;m&#257;'ti. Te tassa purisassa camma&#7747; chindanti nevassa maya&#7747; jīva&#7747; pass&#257;ma. Te tassa purisassa ma&#7747;sa&#7747; chindanti nevassa maya&#7747; jīva&#7747; pass&#257;ma. Te tassa purisassa nah&#257;ru&#7747; chindanti nevassa maya&#7747; jīva&#7747; pass&#257;ma. Te tassa purisassa aṭṭhi&#7747; chindanti nevassa maya&#7747; jīva&#7747; pass&#257;ma. Te tassa purisassa aṭṭhimi&#241;ja&#7747; chindanti nevassa maya&#7747; jīva&#7747; pass&#257;ma. Ayampi kho bho kassapa pariy&#257;yo yena me pariy&#257;yena eva&#7747; hoti: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti."</p>

					<p>[BJT Page 540]</p>

					<p class="f4">"Tena hi r&#257;ja&#241;&#241;a upamante kariss&#257;mi. Upam&#257;yapi idhekacce vi&#241;&#241;&#363; puris&#257; bh&#257;sitassa attha&#7747; &#257;j&#257;nanti. Bh&#363;tapubba&#7747; r&#257;ja&#241;&#241;a a&#241;&#241;ataro aggiko jaṭilo ara&#241;&#241;&#257;yatane pa&#7751;&#7751;akuṭiy&#257; vasati. Atha kho r&#257;ja&#241;&#241;a a&#241;&#241;ataro janapade sattho vuṭṭh&#257;si. Atha kho so sattho tassa aggikassa jaṭilassa assamassa s&#257;mant&#257; ekaratti&#7747; vasitv&#257; pakk&#257;mi. Atha kho r&#257;ja&#241;&#241;a tassa aggikassa jaṭilassa <a id="pg340"><span class="f2 g"><b>[page 340]</b></span></a> etadahosi: yann&#363;n&#257;ha&#7747; yena so satthav&#257;ho tenupasa&#7749;kameyya&#7747;, appevan&#257;mettha ki&#241;ci upakara&#7751;a&#7747; adhigaccheyyanti. Atha kho so aggiko jaṭilo k&#257;lasseva vuṭṭh&#257;ya yena so satthav&#257;ho tenupasa&#7749;kami. Upasa&#7749;kamitv&#257; addasa tasmi&#7747; satthav&#257;he dahara&#7747; kum&#257;ra&#7747; manda&#7747; utt&#257;naseyyaka&#7747; cha&#7693;&#7693;ita&#7747;. Disv&#257;nassa etadahosi: na kho meta&#7747; patir&#363;pa&#7747;, yamme pekkham&#257;nassa manussabh&#363;to k&#257;la&#7747;kareyya. Yann&#363;n&#257;ha&#7747; ima&#7747; d&#257;raka&#7747; assama&#7747; netv&#257; &#257;p&#257;deyya&#7747; poseyya&#7747; va&#7693;&#7693;heyyanti. Atha kho so aggiko jaṭilo ta&#7747; d&#257;raka&#7747; assama&#7747; netv&#257; &#257;p&#257;desi posesi va&#7693;&#7693;hesi. Yad&#257; so d&#257;rako dāsavassuddesiko v&#257; hoti dv&#257;dāsavassuddesiko v&#257;, atha kho tassa aggikassa jaṭilassa janapade ki&#241;cideva kara&#7751;īya&#7747; uppajji. Atha kho so aggiko jaṭilo ta&#7747; d&#257;raka&#7747; etadavoca: 'icch&#257;maha&#7747; t&#257;ta janapada&#7747; gantu&#7747;, aggi&#7747; t&#257;ta paricareyy&#257;si. M&#257; ca te aggi nibb&#257;yi. Sace ca te aggi nibb&#257;yeyya, aya&#7747; v&#257;si, im&#257;ni kaṭṭh&#257;ni, ida&#7747; ara&#7751;īsahita&#7747;. Aggi&#7747; nibbattetv&#257; aggi&#7747; paricareyy&#257;sī'ti. Atha kho so aggiko jaṭilo ta&#7747; d&#257;raka&#7747; eva&#7747; anus&#257;sitv&#257; janapasa&#7747; agam&#257;si. Tassa khi&#7693;&#7693;&#257;pasutassa aggi nibb&#257;yi. Atha kho tassa d&#257;rakassa etadahosi: pit&#257; kho ma&#7747; eva&#7747; avaca: 'aggi&#7747; t&#257;ta paricareyy&#257;si, m&#257; ca te aggi nibb&#257;yi. Sace ca te aggi nibb&#257;yeyya aya&#7747; v&#257;si im&#257;ni kaṭṭh&#257;ni. Ida&#7747; ara&#7751;īsahita&#7747;, aggi&#7747; nibbattetv&#257; aggi&#7747; paricareyy&#257;sī'ti. Yann&#363;n&#257;ha&#7747; aggi&#7747; nibbattetv&#257; aggi&#7747; paricareyyanti. <a id="pg341"><span class="f2 g"><b>[page 341]</b></span></a> atha kho so d&#257;rako ara&#7751;īsahita&#7747; v&#257;siy&#257; tacchi: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;īsahita&#7747; dvidh&#257; ph&#257;lesi: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;isahita&#7747; tidh&#257; ph&#257;lesi: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;īsahita&#7747; catudh&#257; ph&#257;lesi: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;īsahita&#7747; pa&#241;cadh&#257; ph&#257;lesi: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;īsahita&#7747; dasadh&#257; ph&#257;lesi: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;īsahita&#7747; satadh&#257; ph&#257;lesi: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;īsahita&#7747; sakalika&#7747; sakalika&#7747; ak&#257;si: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;īsahita&#7747; sakalika&#7747; sakalika&#7747; karitv&#257; udukkhale koṭṭesi: appevan&#257;ma aggi&#7747; adhigaccheyyanti. Neva so aggi&#7747; adhigacchi. Ara&#7751;īsahita&#7747; udukkhale koṭṭetv&#257; mah&#257;v&#257;te opu&#7751;i: appevan&#257;ma aggi&#7747; adhigaccheyyanti. Neva so aggi&#7747; adhigacchi.</p>

					<p class="f4">1. Sī. Mu. I. Saceva. 2. Sī. Mu. I. Ara&#7751;i. 3. Sī. Mu. I. Ara&#7751;i.</p>

					<p class="f4">[BJT Page 542]</p>

					<p class="f4">Atha kho so aggiko jaṭilo janapade ta&#7747; kara&#7751;īya&#7747; tīretv&#257;, yena sako assamo tenupasa&#7749;kami, upasa&#7749;kamitv&#257; ta&#7747; d&#257;raka&#7747; etadavoca: 'kacci te t&#257;ta aggi na nibbuto'ti. Idha me t&#257;ta khi&#7693;&#7693;&#257;pasutassa aggi nibb&#257;yi. Tassa me etadahosi: pit&#257; kho ma&#7747; eva&#7747; avaca: aggi&#7747; t&#257;ta paricareyy&#257;si, m&#257; ca te aggi nibb&#257;yi. Sace ca te aggi nibb&#257;yeyya aya&#7747; v&#257;si im&#257;ni kaṭṭh&#257;ni ida&#7747; ara&#7751;īsahita&#7747;, aggi&#7747; nibbattetv&#257; aggi&#7747; paricareyy&#257;sī ti. Yann&#363;n&#257;ha&#7747; aggi&#7747; nibbattetv&#257; aggi&#7747; paricareyyanti. Atha khv&#257;ha&#7747; t&#257;ta ara&#7751;īsahita&#7747; v&#257;siy&#257; tacchi&#7747;: appevan&#257;ma aggi adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahata&#7747; dvidh&#257; ph&#257;lesi&#7747;: appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahita&#7747; tidh&#257; ph&#257;lesi&#7747;: appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahita&#7747; catudh&#257; ph&#257;lesi&#7747;: appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahita&#7747; pa&#241;cadh&#257; ph&#257;lesi&#7747;: appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahita&#7747; dasadh&#257; ph&#257;lesi&#7747;: appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahita&#7747; satadh&#257; ph&#257;lesi&#7747;: appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahita&#7747; sakalika&#7747; sakalika&#7747; ak&#257;si&#7747;: appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahita&#7747; sakalika&#7747; sakalika&#7747; karitv&#257; udukkhale koṭṭesi&#7747;: appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchi&#7747;. Ara&#7751;īsahita&#7747; udukkhakale koṭṭetv&#257; mah&#257;v&#257;te ophu&#7751;i&#7747; appevan&#257;ma aggi&#7747; adhigaccheyyanti. Nev&#257;ha&#7747; aggi&#7747; adhigacchinti. Atha kho tassa aggikassa jaṭilassa etadahosi: y&#257;vab&#257;lo aya&#7747; d&#257;rako abyatto. Katha&#7747; hi n&#257;ma ayoniso aggi&#7747; gavesissatī ti tassa pekkham&#257;nassa ara&#7751;īsahita&#7747; gahetv&#257; aggi&#7747; nibbattetv&#257; ta&#7747; d&#257;raka&#7747; etadavoca: eva&#7747; kho t&#257;ta <a id="pg342"><span class="f2 g"><b>[page 342]</b></span></a> aggi nibbattetabbo, natveva yath&#257; tva&#7747; b&#257;lo abyatto ayoniso aggi&#7747; gavesissatī ti,</p>

					<p class="f4">Evameva kho tva&#7747; r&#257;ja&#241;&#241;a b&#257;lo abyatto ayoniso paraloka&#7747; gavesissasi. Paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;. Paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;. M&#257; te ahosi dīgharatta&#7747; ahit&#257;ya dukkh&#257;y&#257;"ti.</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho nev&#257;ha&#7747; sakkomi1 ida&#7747; p&#257;paka&#7747; diṭṭhigata&#7747; paṭinissajjitu&#7747;. R&#257;j&#257; pi ma&#7747; pasenadi kosalo j&#257;n&#257;ti tiror&#257;j&#257;nopi: 'p&#257;y&#257;sir&#257;ja&#241;&#241;o eva&#7747;v&#257;dī eva&#7747;diṭṭhi: itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko ti. Sac&#257;ha&#7747; bho kassapa ida&#7747; p&#257;paka&#7747; diṭṭhigata&#7747; paṭinissajjiss&#257;mi, bhavissanti me catt&#257;ro; y&#257;vab&#257;lo p&#257;y&#257;sir&#257;ja&#241;&#241;o y&#257;vaabyatto duggahitagg&#257;hīti. Kopenapi na&#7747; hariss&#257;mi, makkhenapi na&#7747; hariss&#257;mi, pal&#257;senapi na&#7747; hariss&#257;mī ti. "</p>

					<p class="f4">1. Sayah&#257;mi [PTS]</p>

					<p class="f4">[BJT Page 544]</p>

					<p class="f4">14. "Tena hi r&#257;ja&#241;&#241;a upamante kariss&#257;mi. Upam&#257;yapidhekacce vi&#241;&#241;&#363; puris&#257; bh&#257;sitassa attha&#7747; &#257;j&#257;nanti. Bh&#363;tapubba&#7747; r&#257;ja&#241;&#241;a mah&#257;sakaṭasattho sakaṭasahassa&#7747; puratthim&#257; janapad&#257; pacchima&#7747; janapada&#7747; agam&#257;si. So yena yena gacchati khippameva pariy&#257;diyati ti&#7751;akaṭṭhodaka&#7747; haritakapa&#7751;&#7751;a&#7747;. Tasmi&#7747; kho pana satthe dve satthav&#257;h&#257; ahesu&#7747;, eko <a id="pg343"><span class="f2 g"><b>[page 343]</b></span></a> pa&#241;canna&#7747; sakaṭasat&#257;na&#7747; eko pa&#241;canna&#7747; sakaṭasat&#257;na&#7747;. Atha kho tesa&#7747; satthav&#257;h&#257;na&#7747; etadahosi. Aya&#7747; kho pana mah&#257;sakaṭasattho sakaṭasahassa&#7747;. Te may&#257; yena yena gacch&#257;ma khippameva pariy&#257;diyati ti&#7751;akaṭṭhodaka&#7747; haritakapa&#7751;&#7751;a&#7747;. Yann&#363;na maya&#7747; ima&#7747; sattha&#7747; dvidh&#257; vibhajeyy&#257;ma ekato pa&#241;ca sakaṭasat&#257;ni, ekato pa&#241;ca sakaṭasat&#257;nīti. Te ta&#7747; sattha&#7747; dvīdh&#257; vibhaji&#7747;su ekato pa&#241;ca sakaṭasat&#257;ni ekato pa&#241;ca sakaṭasat&#257;ni. Eko t&#257;va satthav&#257;ho bahu&#7747; ti&#7751;a&#241;ca kaṭṭha&#241;ca udaka&#241;ca &#257;ropetv&#257; sattha&#7747; pay&#257;pesi. Dvīhatīha&#7747; pay&#257;to kho pana so sattho addasa purisa&#7747; k&#257;&#7735;a&#7747; lohitakkha&#7747; sannaddhakal&#257;pa&#7747; kumudam&#257;li&#7747; allavattha&#7747; allakesa&#7747; kaddamamakkhītehi cakkehi bhaddena rathena paṭipatha&#7747; &#257;gacchanta&#7747;. Disv&#257; etadavoca: 'kuto bho &#257;gacchasī'ti 'amukamh&#257; janapad&#257;'ti. 'Kuhi&#7747; gamissasī'ti 'amuka&#7747; n&#257;ma janapadanti. ' 'Kacci bho purato kant&#257;re mah&#257;megho abhippavuṭṭho?'Ti. Eva&#7747; kho bho purato kant&#257;re mah&#257;megho abhippavuṭṭho. &#256;sittodak&#257;ni vaṭum&#257;ni bahu&#7747; ti&#7751;a&#241;ca <a id="pg344"><span class="f2 g"><b>[page 344]</b></span></a> kaṭṭha&#241;ca udaka&#241;ca, cha&#7693;&#7693;etha bho pur&#257;&#7751;&#257;ni ti&#7751;&#257;ni kaṭṭh&#257;ni udak&#257;ni, lahubh&#257;rehi sakaṭehi sighasīgha&#7747; gacchatha. M&#257; yogg&#257;ni kilameth&#257;ti. Atha kho so satthav&#257;ho satthike &#257;mantesi: aya&#7747; bho puriso evam&#257;ha: purato kant&#257;re mah&#257;megho abhippavuṭṭho1, &#257;sittodak&#257;ni vaṭum&#257;ni, bahu&#7747; ti&#7751;a&#241;ca kaṭṭha&#241;ca udaka&#241;ca, cha&#7693;&#7693;etha bho pur&#257;&#7751;&#257;ni ti&#7751;&#257;ni kaṭṭh&#257;ni udak&#257;ni, lahubh&#257;rehi sakaṭehi sīghasīgha&#7747; gacchatha, m&#257; yogg&#257;ni kilameth&#257;ti, cha&#7693;&#7693;etha bho pur&#257;&#7751;&#257;ni ti&#7751;&#257;ni kaṭṭh&#257;ni udak&#257;ni, lahubh&#257;rehi sakaṭehi sattha&#7747; pay&#257;peth&#257;'ti. 'Eva&#7747; bho'ti kho te satthik&#257; tassa satthav&#257;hassa paṭissutv&#257;, cha&#7693;&#7693;etv&#257; pur&#257;&#7751;&#257;ni ti&#7751;&#257;ni kaṭṭh&#257;ni udak&#257;ni lahubh&#257;rehi sakaṭehi sattha&#7747; pay&#257;pesu&#7747;. Te paṭhamehi satthav&#257;se na addasa&#7747;su ti&#7751;a&#7747; v&#257; kaṭṭha&#7747; v&#257; udaka&#7747; v&#257;, dutiyepi satthav&#257;se na addasa&#7747;su ti&#7751;a&#7747; v&#257; kaṭṭha&#7747; v&#257; udaka&#7747; v&#257;, tatiyepi satthav&#257;se na addasa&#7747;su ti&#7751;a&#7747; v&#257; kaṭṭha&#7747; v&#257; udaka&#7747; v&#257;, catutthepi satthav&#257;se na addasa&#7747;su ti&#7751;a&#7747; v&#257; kaṭṭha&#7747; v&#257; udaka&#7747; v&#257;, pa&#241;camepi satthav&#257;se na addasa&#7747;su ti&#7751;a&#7747; v&#257; kaṭṭha&#7747; v&#257; udaka&#7747; v&#257;, chaṭṭhepi satthav&#257;se na addasa&#7747;su ti&#7751;a&#7747; v&#257; kaṭṭha&#7747; v&#257; udaka&#7747; v&#257;, sattamepi satthav&#257;se na addasa&#7747;su ti&#7751;a&#7747; v&#257; kaṭṭha&#7747; v&#257; udaka&#7747; v&#257;. Sabbeva anayabyasana&#7747; &#257;pajji&#7747;su. Ye ca tasmi&#7747; satthe ahesu&#7747; manuss&#257; v&#257; pas&#363; v&#257; sabbe so yakkho amanusso bhakkhesi, aṭṭhik&#257;neva sesesi.</p>

					<p class="f4">1. Abhippavaṭṭho, [PTS]<br />
					[BJT Page 546]</p>

					<p class="f4">Yad&#257; a&#241;&#241;&#257;si dutiyo satthav&#257;ho bahunikkhanto kho bho d&#257;ni so sattho'ti, bahu&#7747; ti&#7751;a&#241;ca kaṭṭha&#241;ca udaka&#241;ca &#257;ropetv&#257; sattha&#7747; pay&#257;pesi. Dvihatīha&#7747; pay&#257;to kho paneso sattho addasa purisa&#7747; k&#257;&#7735;a&#7747; lohitakkha&#7747; <a id="pg345"><span class="f2 g"><b>[page 345]</b></span></a> sannaddhakal&#257;pa&#7747; kumudam&#257;li&#7747; allavattha&#7747; allakesa&#7747; kaddamamakkhitehi cakkehi bhaddena rathena paṭipatha&#7747; &#257;gacchanta&#7747;. Disv&#257; etadavoca: kuto bho &#257;gacchasī'?Ti 'amukamh&#257; janapad&#257;'ti 'kuhi&#7747; gamissasī ?Ti 'amuka&#7747; n&#257;ma janapadanti. ' 'Kacci bho purato kant&#257;re mah&#257;megho abhippavuṭṭho, &#257;sittodak&#257;ni vaṭum&#257;ni, bahu&#7747; ti&#7751;a&#241;ca kaṭṭha&#241;ca udaka&#241;ca, cha&#7693;&#7693;etha bho pur&#257;&#7751;&#257;ni ti&#7751;&#257;ni kaṭṭh&#257;ni udak&#257;ni, lahubh&#257;rehi sakaṭehi sigha&#7747;sigha&#7747; gacchatha, m&#257; yogg&#257;ni kilameth&#257;ti. Atha kho so satthav&#257;ho satthike &#257;mantesi: aya&#7747; bho puriso evam&#257;ha'purato kant&#257;re mah&#257;megho abhippavuṭṭho, &#257;sittodak&#257;ni vaṭum&#257;ni, bahu&#7747; ti&#7751;a&#241;ca kaṭṭha&#241;ca udaka&#241;ca, cha&#7693;&#7693;etha bho pur&#257;&#7751;&#257;ni ti&#7751;&#257;ni kaṭṭh&#257;ni udak&#257;ni, lahubh&#257;rehi sakaṭehi sīghasīgha&#7747; gacchatha, m&#257; yogg&#257;ni kilameth&#257;'ti. Aya&#7747; kho bho puriso neva amh&#257;ka&#7747; mitto na &#241;&#257;tis&#257;lohito. Katha&#7747; maya&#7747; imassa saddh&#257;ya gamiss&#257;ma? Na kho cha&#7693;&#7693;hetabb&#257;ni pur&#257;&#7751;&#257;ni ti&#7751;&#257;ni kaṭṭh&#257;ni udak&#257;ni yath&#257;bhatena bhaṇḍena sattha&#7747; pay&#257;petha. Na no pur&#257;&#7751;a&#7747; cha&#7693;&#7693;ess&#257;m&#257;'ti. 'Eva&#7747; bho'ti kho te satthik&#257; tassa satthav&#257;hassa paṭissutv&#257; yath&#257;bhatena bhaṇḍena sattha&#7747; pay&#257;petha. Na no pur&#257;&#7751;a&#7747; cha&#7693;&#7693;ess&#257;m&#257;'ti. 'Eva&#7747; bho'ti kho te satthik&#257; tassa satthav&#257;hassa paṭissutv&#257; yath&#257;bhatena bhaṇḍena sattha&#7747; pay&#257;pesu&#7747;. Te paṭhame pi satthav&#257;se na addasa&#7747;su ti&#7751;a&#7747; v&#257; <a id="pg346"><span class="f2 g"><b>[page 346]</b></span></a> kaṭṭha&#7747; v&#257; udaka&#7747; v&#257;, dutiye pi satthav&#257;se tatiye pi satthav&#257;se catutthepi satthav&#257;se pa&#241;came pi satthav&#257;se chaṭṭhe pi satthav&#257;se sattame pi satthav&#257;se na addasa&#7747;su ti&#7751;a&#7747; v&#257; kaṭṭha&#7747; v&#257; udaka&#7747; v&#257; ta&#241;ca sattha&#7747; addasa&#7747;su anayabyasana&#7747; &#257;panna&#7747;. Ye ca tasmi&#7747; satthe pi ahesu&#7747; manuss&#257; v&#257; pas&#363; v&#257;, tesa&#241;ca aṭṭhik&#257;neva addasa&#7747;su tena yakkhena amanussena bhakkhit&#257;na&#7747;. Atha kho so satthav&#257;ho satthike &#257;mantesi: aya&#7747; kho bho sattho anayabyasana&#7747; &#257;panno yath&#257; ta&#7747; tena b&#257;lena satthav&#257;hena pari&#7751;&#257;yakena. Tenahi bho y&#257;namh&#257;ka&#7747; satthe appas&#257;r&#257;ni pa&#7751;īy&#257;ni, t&#257;ni cha&#7693;&#7693;etv&#257;, y&#257;ni imasmi&#7747; satthe mah&#257;s&#257;r&#257;ni pa&#7751;iy&#257;ni t&#257;ni &#257;diyath&#257;'ti. 'Eva&#7747; bho'ti kho te satthik&#257; tassa satthav&#257;hassa paṭissutv&#257; y&#257;ni sakasmi&#7747; satthe appas&#257;r&#257;ni pa&#7751;iy&#257;ni t&#257;ni cha&#7693;&#7693;etv&#257; y&#257;ni tasmi&#7747; satthe mah&#257;s&#257;r&#257;ni pa&#7751;iy&#257;ni t&#257;ni &#257;diyitv&#257;, sotthin&#257; ta&#7747; kant&#257;ra&#7747; nitthari&#7747;su yath&#257; ta&#7747; paṇḍitena satthav&#257;hena pari&#7751;&#257;yakena.</p>

					<p class="f4">1. Abhippavaṭṭho [PTS. 2.] Yath&#257;gatena machasa&#7747;.</p>

					<p>[BJT Page 548]</p>

					<p class="f4">Evameva kho tva&#7747; r&#257;ja&#241;&#241;a b&#257;lo abyatto anayabyasana&#7747; &#257;pajjissasi ayoniso paraloka&#7747; gavesanto, seyyath&#257;pi so purimo satthav&#257;ho. Ye pi tava sotabba&#7747; saddah&#257;tabba&#7747; ma&#241;&#241;isanti, te pi anayabyasana&#7747; &#257;pajjissanti, seyyath&#257;pi te satthik&#257;. Parinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;, paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;. M&#257; te ahosi dīgharatta&#7747; ahit&#257;ya dukkh&#257;y&#257;"ti.</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho nev&#257;ha&#7747; sakkomi ida&#7747; p&#257;paka&#7747; diṭṭhigata&#7747; paṭinissajjitu&#7747;. R&#257;j&#257;pi ma&#7747; passenadikosalo j&#257;n&#257;ti tiror&#257;j&#257;no pi. P&#257;y&#257;sir&#257;ja&#241;&#241;o eva&#7747;v&#257;dī eva&#7747;diṭṭhi: 'itipi <a id="pg347"><span class="f2 g"><b>[page 347]</b></span></a> natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. Sv&#257;ha&#7747; bho kassapa ida&#7747; p&#257;paka&#7747; diṭṭhigata&#7747; paṭinissajjiss&#257;mi, bhavissanti me catt&#257;ro: y&#257;va b&#257;lo p&#257;y&#257;sir&#257;ja&#241;&#241;o y&#257;va abyatto y&#257;va duggahitagg&#257;hīti, kopenapi na&#7747; hariss&#257;mi makkhenapi na&#7747; hariss&#257;mi, pal&#257;senapi na&#7747; hariss&#257;mī'ti.</p>

					<p class="f4">15. "Tena hi r&#257;ja&#241;&#241;a upamante kariss&#257;mi. Upam&#257;yapidhekacce vi&#241;&#241;&#363; puris&#257; bh&#257;sitassa attha&#7747; &#257;j&#257;nanti. Bh&#363;tapubba&#7747; r&#257;ja&#241;&#241;a a&#241;&#241;ataro s&#363;karaposako puriso sakamh&#257; g&#257;m&#257; a&#241;&#241;a&#7747; g&#257;ma&#7747; agam&#257;si. Tattha addasa pah&#363;ta&#7747; sukkha&#7747; g&#363;tha&#7747; cha&#7693;&#7693;ita&#7747;. Disv&#257;nassa etadahosi: aya&#7747; kho bahuko sukkag&#363;tho cha&#7693;&#7693;ito, mama&#7747; ca s&#363;karabhatt&#257;. Yann&#363;n&#257;ha&#7747; ito sukkhag&#363;tha&#7747; hareyyanti, so uttar&#257;sa&#7749;ga&#7747; pattharitv&#257; pah&#363;ta&#7747; sukkhag&#363;tha&#7747; &#257;kiritv&#257; bhaṇḍika&#7747; bandhitv&#257; sīse ubb&#257;hetv&#257; agam&#257;si. Tassa antar&#257;magge mah&#257;ak&#257;lamegho p&#257;vassi. So uggharanta&#7747; paggharanta&#7747; y&#257;va agganakh&#257; g&#363;thena makkhito g&#363;thabh&#257;ra&#7747; &#257;d&#257;ya agam&#257;si. Tamena&#7747; manuss&#257; disv&#257; evam&#257;ha&#7747;su: kacci no tva&#7747; bha&#7751;e ummatto, kacci viceto? Katha&#7747;hi n&#257;ma uggharanta&#7747; paggharanta&#7747; y&#257;va agganakh&#257; g&#363;thena makkhito g&#363;thabh&#257;ra&#7747; harissasī?'Ti. 'Tumhe khvettha bha&#7751;e ummatt&#257; tumhe vicet&#257;. <a id="pg348"><span class="f2 g"><b>[page 348]</b></span></a> tath&#257; hi pana me s&#363;karabhattanti' evameva kho tva&#7747; r&#257;ja&#241;&#241;a g&#363;thah&#257;rik&#363;pamo ma&#241;&#241;e paṭibh&#257;si. Paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;. Paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;. M&#257; te ahosi dīgharatta&#7747; ahit&#257;ya dukkh&#257;y&#257;"ti.</p>

					<p>[BJT Page 550]</p>

					<p class="f4">"Ki&#241;c&#257;pi bhava&#7747; kassapo evam&#257;ha, atha kho nev&#257;ha&#7747; sakkomi ida&#7747; p&#257;paka&#7747; diṭṭhigata&#7747; paṭinissajjitu&#7747;. R&#257;j&#257;pi ma&#7747; passenadikosalo j&#257;n&#257;ti tiror&#257;j&#257;nopi: p&#257;y&#257;si r&#257;ja&#241;&#241;o eva&#7747;v&#257;dī eva&#7747;diṭṭhi: 'itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. Sac&#257;ha&#7747; bho kassapa ida&#7747; p&#257;paka&#7747; diṭṭhigata&#7747; paṭinissajjiss&#257;mi, bhavissanti me catt&#257;ro: y&#257;va b&#257;lo p&#257;y&#257;sir&#257;ja&#241;&#241;o abyatto duggahitagg&#257;hīti kopenapi na&#7747; hariss&#257;mi, makkhenapi na&#7747; hariss&#257;mi, pal&#257;senapi na&#7747; hariss&#257;mī ti. "</p>

					<p class="f4">16. "Tena hi r&#257;ja&#241;&#241;a upamante kariss&#257;mi. Upam&#257;yapi idhekacce vi&#241;&#241;&#363; puris&#257; bh&#257;sitassa attha&#7747; &#257;j&#257;nanti. Bh&#363;tapubba&#7747; r&#257;ja&#241;&#241;a dve akkhadhutt&#257; akkhehi dibbi&#7747;su. Eko akkhadhutto &#257;gat&#257;gata&#7747; kali&#7747; gilati. Addas&#257; kho dutiyo akkhadhutto ta&#7747; akkhadhutta&#7747; &#257;gat&#257;gata&#7747; kali&#7747; gilanta&#7747;. Disv&#257; ta&#7747; akkhadhutta&#7747; etadavoca: tva&#7747; kho samma ekantikena jin&#257;si dehi me samma akkhe, pajjohiss&#257;mī'ti. 1 'Eva&#7747; samm&#257;'ti kho so akkhadhutto tassa akkhadhuttassa akkhe p&#257;d&#257;si. Atha kho so akkhadhutto akkhe visena paribh&#257;vetv&#257; ta&#7747; akkhadhutta&#7747; etadavoca: ehi kho samma akkhehi dibbiss&#257;m&#257;ti. Eva&#7747; samm&#257;'ti kho so akkhadhutto tassa akkhadhuttassa paccassosi. Dutiyampi kho te akkhadhutt&#257; akkhehi dibbi&#7747;su, dutiyampi kho so akkhadhutto <a id="pg349"><span class="f2 g"><b>[page 349]</b></span></a> &#257;gat&#257;gata&#7747; kali&#7747; gilati. Addas&#257; kho dutiyo akkhadhutto ta&#7747; akkhadhutta&#7747; dutiyampi &#257;gat&#257;gata&#7747; kali&#7747; gilanta&#7747;. Disv&#257; ta&#7747; akkhadhutta&#7747; etadavoca: -</p>

					<p class="f4">"Litta&#7747; paramena tejas&#257; gilamakkha&#7747; puriso na bujjhati,<br />
					Gila re gila p&#257;padhuttaka pacch&#257; te kaṭuka&#7747; bhavissatī"ti.</p>

					<p class="f4">Evameva kho tva&#7747; r&#257;ja&#241;&#241;a akkhadhuttopamo ma&#241;&#241;e paṭibh&#257;si. Paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;, paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;. M&#257; te ahosi dīgharatta&#7747; ahit&#257;ya dukkh&#257;y&#257;'ti.</p>

					<p class="f4">1. Pajahiss&#257;mī ti - [PTS]</p>

					<p>[BJT Page 552]</p>

					<p class="f4">Ti&#241;c&#257;pi bhava&#7747; kassapo evam&#257;ha, atha kho nev&#257;ha&#7747; sakkomi ida&#7747; p&#257;paka&#7747; diṭṭhigata&#7747; paṭinissajjitu&#7747;, r&#257;j&#257; pi ma&#7747; passenadīkosalo j&#257;n&#257;ti, tiror&#257;j&#257;no pi: p&#257;y&#257;sir&#257;ja&#241;&#241;o eva&#7747;v&#257;dī eva&#7747;diṭṭhi 'itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti. Sac&#257;ha&#7747; bho kassapa ida&#7747; p&#257;paka&#7747; diṭṭhigata&#7747; paṭinissajjiss&#257;mi, bhavissanti mevatt&#257;ro: 'y&#257;va p&#257;lo p&#257;y&#257;sir&#257;ja&#241;&#241;o abyatto duggahitagg&#257;hī'ti. Kopena pi na&#7747; hariss&#257;mi, makkhenapi na&#7747; hariss&#257;mi, pal&#257;senapi na&#7747; hariss&#257;mīti".</p>

					<p class="f4">17. Tena hi r&#257;ja&#241;&#241;a upamante kariss&#257;mi. Upam&#257;ya pi idhekacce vi&#241;&#241;&#363; puris&#257; bh&#257;sitassa attha&#7747; &#257;j&#257;nanti. Bh&#363;tapubba&#7747; r&#257;ja&#241;&#241;a a&#241;&#241;ataro janapado vuṭṭh&#257;si. Atha kho sah&#257;yako sah&#257;yaka&#7747; &#257;mantesi: '&#257;y&#257;ma samma, yena so janapado tenupasa&#7749;kamiss&#257;ma, appevan&#257;mettha ki&#241;ci dhana&#7747; adhigaccheyy&#257;m&#257;'ti. 'Eva&#7747; samm&#257;'ti kho sah&#257;yako sah&#257;yakassa paccassosi. Te yena so janapado yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. <a id="pg350"><span class="f2 g"><b>[page 350]</b></span></a> tattha addasa&#7747;su pah&#363;ta&#7747; s&#257;&#7751;a&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'ida&#7747; kho samma pah&#363;ta&#7747; s&#257;&#7751;a&#7747; cha&#7693;&#7693;ita&#7747;' tena hi samma tva&#241;ca s&#257;&#7751;abh&#257;ra&#7747; bandha, aha&#241;ca s&#257;&#7751;abh&#257;ra&#7747; bandhiss&#257;mi. Ubho s&#257;&#7751;abh&#257;ra&#7747; &#257;d&#257;ya gamiss&#257;m&#257;'ti. 'Eva&#7747; samm&#257;'ti kho sah&#257;yako sah&#257;yakassa paṭissutv&#257; s&#257;&#7751;abh&#257;ra&#7747; bandhitv&#257; te ubho pi s&#257;&#7751;abh&#257;ra&#7747; &#257;d&#257;ya yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; s&#257;&#7751;asutta&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: yassa kho samma atth&#257;ya iccheyy&#257;ma s&#257;&#7751;a&#7747; ida&#7747; pah&#363;ta&#7747; s&#257;&#7751;asutta&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca s&#257;&#7751;abh&#257;ra&#7747; cha&#7693;&#7693;ess&#257;mi, ubho s&#257;&#7751;asuttabh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me, tva&#7747; paj&#257;n&#257;hī'ti.</p>

					<p class="f4">[BJT Page 554]</p>

					<p class="f4">Atha kho so sah&#257;yako s&#257;&#7751;abh&#257;ra&#7747; cha&#7693;&#7693;etv&#257; s&#257;&#7751;asuttabh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;t&#257; s&#257;&#7751;iyo cha&#7693;&#7693;it&#257;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma s&#257;&#7751;a&#7747; v&#257; s&#257;&#7751;asutta&#7747; v&#257;, im&#257; pah&#363;t&#257; s&#257;&#7751;iyo cha&#7693;&#7693;it&#257;. Tena hi sammatva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca s&#257;&#7751;asuttabh&#257;ra&#7747; cha&#7693;&#7693;ess&#257;mi, ubho s&#257;&#7751;abh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako s&#257;&#7751;asuttabh&#257;ra&#7747; cha&#7693;&#7693;etv&#257; s&#257;&#7751;abh&#257;ra&#7747; &#257;diyi. <a id="pg351"><span class="f2 g"><b>[page 351]</b></span></a> te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; khoma&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma s&#257;&#7751;asutta&#7747; v&#257; s&#257;&#7751;a&#7747; v&#257;, im&#257; pah&#363;ta&#7747; khoma&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca s&#257;&#7751;asuttabh&#257;ra&#7747; cha&#7693;&#7693;ess&#257;mi, ubho khomabh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako s&#257;&#7751;asuttabh&#257;ra&#7747; cha&#7693;&#7693;etv&#257; khomabh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; khomasutta&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma s&#257;&#7751;iyo v&#257; khoma&#7747; v&#257;, im&#257; pah&#363;t&#257; khomasutta&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca khomabh&#257;ra&#7747; cha&#7693;&#7693;ess&#257;mi, ubho khomasuttabh&#257;ra&#7747; &#257;d&#257;ya gamiss&#257;m&#257;'ti. Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako khomabh&#257;ra&#7747; cha&#7693;&#7693;etv&#257; khomasuttabh&#257;ra&#7747; &#257;disi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; khomadussa&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma khoma&#7747; v&#257; khomasutta&#7747; v&#257;, im&#257; pah&#363;t&#257; khomadussa&#7747; cha&#7693;&#7693;it&#257;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca khomasuttabh&#257;ra&#7747; cha&#7693;&#7693;ess&#257;mi, ubho khomadussabh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako khomasuttabh&#257;ra&#7747; cha&#7693;&#7693;etv&#257; khomadussabh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; kapp&#257;sa&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma khomasutta&#7747; v&#257; khomadussa&#7747; v&#257;, im&#257; pah&#363;t&#257; kapp&#257;sa&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca khomadussabh&#257;ra&#7747; cha&#7693;&#7693;ess&#257;mi, ubho kapp&#257;sabh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako khomadussabh&#257;ra&#7747; cha&#7693;&#7693;etv&#257; kapp&#257;sabh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; kapp&#257;sikasutta&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma khomadussa&#7747; v&#257; kapp&#257;sa&#7747; v&#257;, im&#257; pah&#363;t&#257; kapp&#257;sikasutta&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca kapp&#257;sabh&#257;ra&#7747; cha&#7693;&#7693;ess&#257;mi, ubho kapp&#257;sikasuttabh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako kapp&#257;sabh&#257;ra&#7747; cha&#7693;&#7693;etv&#257; kapp&#257;sikasuttabh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; kapp&#257;sikadussa&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma kapp&#257;sa&#7747; v&#257; kapp&#257;sikasutta&#7747; v&#257;, im&#257; pah&#363;t&#257; kapp&#257;sikadussa&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca kapp&#257;sikasuttabh&#257;ra&#7747; cha&#7693;&#7693;ess&#257;mi, ubho kapp&#257;sikadussabh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako kapp&#257;sikasuttabh&#257;ra&#7747; cha&#7693;&#7693;etv&#257; kapp&#257;sikadussabh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; aya&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mentesi: 'yassa kho samma atth&#257;ya iccheyy&#257;ma kapp&#257;sikasutta&#7747; v&#257; kapp&#257;sikadussa&#7747; v&#257;, im&#257; pahuta&#7747; aya&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca kapp&#257;sikadussabh&#257;ra&#7747; cha&#7693;&#7693;essami. Ubho aya&#7747;bh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako kapp&#257;sikadussabh&#257;ra&#7747; cha&#7693;&#7693;etv&#257; aya&#7747;bh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; loha&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma kapp&#257;sikadussa&#7747; v&#257; aya&#7747; v&#257;, im&#257; pah&#363;ta&#7747; loha&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca aya&#7747;bh&#257;ra&#7747; cha&#7693;&#7693;ess&#257;mi, ubho lohabh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha khoso sah&#257;yako aya&#7747;bh&#257;ra&#7747; cha&#7693;&#7693;etv&#257; loha&#7747;bh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; tipu&#7747; cha&#7693;&#7693;ita&#7747;. Disv&#257; sah&#257;yako sahayaka&#7747; &#257;mantesi: 'yassa kho samma atth&#257;ya iccheyy&#257;ma aya&#7747; v&#257; loha&#7747; v&#257;, im&#257; pah&#363;ta&#7747; tipu&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca lohabh&#257;ra&#7747; cha&#7693;&#7693;ess&#257;mi, ubho tipu&#7747;bh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako loha&#7747;bh&#257;ra&#7747; cha&#7693;&#7693;etv&#257; tipu&#7747;bh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; sīsa&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma loha&#7747; v&#257; tipu&#7747; v&#257;, im&#257; pah&#363;t&#257; sīsa&#7747; cha&#7693;&#7693;it&#257;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi. Aha&#241;ca tipu&#7747; cha&#7693;&#7693;ess&#257;mi, ubho sīsa&#7747;bh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca, ala&#7747; me tva&#7747; paj&#257;n&#257;hī'ti. Atha kho so sah&#257;yako tipu&#7747;bh&#257;ra&#7747; cha&#7693;&#7693;etv&#257; sīsa&#7747;bh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; sajjhu&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma tipu&#7747; v&#257; sīsa&#7747; v&#257;, ima&#7747; pah&#363;ta&#7747; sajjhu&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca sīsa&#7747;bh&#257;ra&#7747; cha&#7693;&#7693;ess&#257;mi, ubho sajjhu&#7747;bh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abharo d&#363;r&#257;hato ca susannaddho ca. Ala&#7747; me tva&#7747; paj&#257;n&#257;hi'ti. Atha kho so sah&#257;yako sīsa&#7747;bh&#257;ra&#7747; cha&#7693;&#7693;etv&#257; sajjhu&#7747;bh&#257;ra&#7747; &#257;diyi. Te yena&#241;&#241;atara&#7747; g&#257;mapattha&#7747; tenupasa&#7749;kami&#7747;su. Tattha addasa&#7747;su pah&#363;ta&#7747; suva&#7751;&#7751;a&#7747; cha&#7693;&#7693;ita&#7747;. Disv&#257; sah&#257;yako sah&#257;yaka&#7747; &#257;mantesi: 'yassa kho samma atth&#257;ya iccheyy&#257;ma s&#257;&#7751;a&#7747; v&#257; s&#257;&#7751;asutta&#7747; v&#257; s&#257;&#7751;iyo v&#257; khoma&#7747; v&#257; khomasutta&#7747; v&#257; khomadussa&#7747; v&#257; kapp&#257;sa&#7747; v&#257; kapp&#257;sikasutta&#7747; v&#257; kapp&#257;sikadussa&#7747; v&#257; aya&#7747; v&#257; loha&#7747; v&#257; tipu&#7747; v&#257; sīsa&#7747; v&#257; sajjhu&#7747; v&#257;, ida&#7747; pah&#363;ta&#7747; suva&#7751;&#7751;a&#7747; cha&#7693;&#7693;ita&#7747;. Tena hi samma tva&#241;ca s&#257;&#7751;abh&#257;ra&#7747; cha&#7693;&#7693;ehi, aha&#241;ca sajjhubh&#257;ra&#7747; cha&#7693;&#7693;ess&#257;mi, ubho suva&#7751;&#7751;abh&#257;ra&#7747; &#257;d&#257;ya gamiss&#257;m&#257;'ti. 'Aya&#7747; kho me samma s&#257;&#7751;abh&#257;ro d&#363;r&#257;hato ca susannaddho ca ala&#7747; me, tva&#7747; paj&#257;n&#257;hī'ti. Atha kho so sah&#257;yako sajjhubh&#257;ra&#7747; cha&#7693;&#7693;etv&#257; suva&#7751;&#7751;abh&#257;ra&#7747; &#257;diyi. Te yena sako g&#257;mo tenupasa&#7749;kami&#7747;su. Tattha yo so sah&#257;yako s&#257;&#7751;abh&#257;ra&#7747; &#257;d&#257;ya agam&#257;si. Tassa neva m&#257;t&#257;pitaro abhinandi&#7747;su, na puttad&#257;r&#257; abhinandi&#7747;su, na mitt&#257;macc&#257; abhinandi&#7747;su, na ca tato nid&#257;na&#7747; sukha&#7747; <a id="pg352"><span class="f2 g"><b>[page 352]</b></span></a> somanassa&#7747; adhigacchi. Yo pana so sah&#257;yako suva&#7751;&#7751;abh&#257;ra&#7747; &#257;d&#257;ya agam&#257;si, tassa m&#257;t&#257;pitaro pi abhinandi&#7747;su, puttad&#257;r&#257; pi abhinandi&#7747;su, mitt&#257;macc&#257; pi abhinandi&#7747;su, tato nid&#257;na&#241;ca sukha&#7747; somanassa&#7747; adhigacchi. Evameva kho tva&#7747; r&#257;ja&#241;&#241;a s&#257;&#7751;ah&#257;rik&#363;pamo ma&#241;&#241;e paṭibh&#257;si. Paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;, paṭinissajjeta&#7747; r&#257;ja&#241;&#241;a p&#257;paka&#7747; diṭṭhigata&#7747;. M&#257; te ahosi dīgharatta&#7747; ahit&#257;ya dukkh&#257;y&#257;"ti.</p>

					<p>[BJT Page 556]</p>

					<p class="f4">18. "Purimenev&#257;ha&#7747; opammena bhoto kassapassa attamano abhiraddho. Apic&#257;ha&#7747; im&#257;ni vicitr&#257;ni pa&#241;hapaṭibh&#257;n&#257;ni sotuk&#257;mo ev&#257;ha&#7747; bhavanta&#7747; kassapa&#7747; paccanika&#7747; k&#257;tabba&#7747; ama&#241;&#241;issa&#7747;. Abhikkanta&#7747; bho kassapa, abhikkanta&#7747; bho kassapa! Seyyath&#257;pi bho kassapa nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya: cakkhumanto r&#363;p&#257;ni dakkhintīti. Evameva bhot&#257; kassapena anekapariy&#257;yena dhammo pak&#257;sito. Es&#257;ha&#7747; bho kassapa ta&#7747; bhagavanta&#7747; gotama&#7747; sara&#7751;a&#7747; gacch&#257;mi dhamma&#241;ca bhikkhusa&#7749;gha&#241;ca, up&#257;saka&#7747; m&#257; bhava&#7747; kassapo dh&#257;retu ajjatagge p&#257;&#7751;upeta&#7747; sara&#7751;a&#7747; gata&#7747;. Icch&#257;mi c&#257;ha&#7747; bho kassapa mah&#257;ya&#241;&#241;a&#7747; yajitu&#7747;. Anus&#257;satu ma&#7747; bhava&#7747; kassapo ya&#7747; mamassa dīgharatta&#7747; hit&#257;ya sukh&#257;y&#257;"ti.</p>

					<p class="f4">"Yath&#257;r&#363;pe kho r&#257;ja&#241;&#241;a ya&#241;&#241;e g&#257;vo v&#257; ha&#241;&#241;anti, aje&#7735;ak&#257; v&#257; ha&#241;&#241;anti, kukkuṭas&#363;kar&#257; v&#257; ha&#241;&#241;anti, vividh&#257; v&#257; p&#257;&#7751;&#257; sa&#7747;gh&#257;ta&#7747; &#257;pajjanti, paṭigg&#257;hak&#257; ca honti <a id="pg353"><span class="f2 g"><b>[page 353]</b></span></a> micch&#257;diṭṭhi micch&#257;sa&#7747;kapp&#257; micch&#257;v&#257;c&#257; micch&#257;kammant&#257; micch&#257;&#257;jīv&#257; micch&#257;v&#257;y&#257;m&#257; micch&#257;sati micch&#257;sam&#257;dhi, evar&#363;po kho r&#257;ja&#241;&#241;a ya&#241;&#241;e na mahapphalo hoti na mah&#257;nisa&#7747;so na mah&#257;jutiko na mah&#257;vipph&#257;ro. Seyyath&#257;pi r&#257;ja&#241;&#241;a kassako bījana&#7749;galam&#257;d&#257;ya vana&#7747; paviseyya. So tattha dukkhette dubbh&#363;me avihatakh&#257;&#7751;uka&#7751;ṭake bīj&#257;ni patiṭṭh&#257;peyya khaṇḍ&#257;ni p&#363;tīni v&#257;t&#257;tapahat&#257;ni as&#257;r&#257;d&#257;ni asukhasayit&#257;ni, dovo ca na k&#257;lena k&#257;la&#7747; samm&#257; dh&#257;ra&#7747; anuppaveccheyya. Api nu t&#257;ni bīj&#257;ni vuddhi&#7747; ver&#363;&#7735;hi&#7747; vepulla&#7747; &#257;pajjeyya? Kassako v&#257; vipula&#7747; v&#257; phala&#7747; adhigaccheyy&#257;?"Ti.</p>

					<p>[BJT Page 558]</p>

					<p class="f4">"Nohida&#7747; bho kassapa. "</p>

					<p class="f4">"Evameva kho r&#257;ja&#241;&#241;a yath&#257;r&#363;pe ya&#241;&#241;e g&#257;vo v&#257; ha&#241;&#241;anti aje&#7735;ak&#257; v&#257; ha&#241;&#241;anti kukkuṭas&#363;kar&#257; v&#257; ha&#241;&#241;anti vividh&#257; v&#257; p&#257;&#7751;&#257; sa&#7749;gh&#257;ta&#7747; &#257;pajjanti. Paṭigg&#257;hak&#257; ca honti. Micch&#257;diṭṭhi micch&#257;sa&#7747;kapp&#257; micch&#257;v&#257;c&#257; micc&#257;kammant&#257; micch&#257;&#257;jīv&#257; micch&#257;v&#257;y&#257;m&#257;, micch&#257;sati, micch&#257;sam&#257;dhi. Evar&#363;po kho r&#257;ja&#241;&#241;a ya&#241;&#241;o na mahapphalo hoti na mah&#257;nisa&#7747;so na mah&#257;jutiko na mah&#257;vipph&#257;ro. Yath&#257;r&#363;pe ca kho r&#257;ja&#241;&#241;a ya&#241;&#241;e neva g&#257;vo ha&#241;&#241;anti na aje&#7735;ak&#257; ha&#241;&#241;anti na kukkuṭas&#363;kar&#257; ha&#241;&#241;anti na vividh&#257; v&#257; p&#257;&#7751;&#257; sa&#7749;gh&#257;ta&#7747; &#257;pajjanti, paṭigg&#257;hak&#257; ca honti samm&#257; diṭṭhi samm&#257;sa&#7747;kapp&#257; samm&#257;v&#257;c&#257; samm&#257;kammant&#257; samm&#257;&#257;jīv&#257; samm&#257;v&#257;y&#257;m&#257; samm&#257;sati samm&#257;sam&#257;dhi, evar&#363;po kho r&#257;ja&#241;&#241;a ya&#241;&#241;o mahapphalo hoti mah&#257;nisa&#7747;so mah&#257;jutiko mah&#257;vipph&#257;ro. Seyyath&#257;pi r&#257;ja&#241;&#241;a kassako bījana&#7749;gala&#7747; &#257;d&#257;ya vana&#7747; paviseyya, so tattha sukhette subh&#363;me suvihatakh&#257;&#7751;uka&#7751;ṭake bīj&#257;ni <a id="pg354"><span class="f2 g"><b>[page 354]</b></span></a> patiṭṭh&#257;peyya akhaṇḍ&#257;ni ap&#363;tīni &#257;v&#257;t&#257;tapahat&#257;ni s&#257;r&#257;d&#257;ni sukhasayit&#257;ni, devo ca k&#257;lena k&#257;la&#7747; samm&#257; dh&#257;ra&#7747; anuppaveccheyya, api nu t&#257;ni bīj&#257;ni vuddhi&#7747; ver&#363;&#7735;hi&#7747; vepulla&#7747; &#257;pajjeyyu&#7747;, kassako v&#257; vipula&#7747; phala&#7747; adhigaccheyy&#257;ti?'.</p>

					<p class="f4">"Eva&#7747; bho kassapa. "</p>

					<p class="f4">"Evameva kho r&#257;ja&#241;&#241;a yath&#257;r&#363;pe ya&#241;&#241;e neva g&#257;vo ha&#241;&#241;anti na aje&#7735;ak&#257; ha&#241;&#241;anti na kukkuṭas&#363;kar&#257; ha&#241;&#241;anti na vividh&#257; v&#257; p&#257;&#7751;&#257; sa&#7749;gh&#257;ta&#7747; &#257;pajjanti, paṭigg&#257;hak&#257; ca honti samm&#257;diṭṭhi samm&#257;sa&#7749;kapp&#257; samm&#257;v&#257;c&#257; samm&#257;kammant&#257; samm&#257;&#257;jīv&#257; samm&#257;v&#257;y&#257;m&#257; samm&#257;sati samm&#257;sam&#257;dhi, evar&#363;po kho r&#257;ja&#241;&#241;a ya&#241;&#241;o mahapphalo hoti mah&#257;nisa&#7747;so mah&#257;jutiko mah&#257;vipph&#257;ro"ti.</p>

					<p>[BJT Page 560]</p>

					<p class="f4">19. Atha kho p&#257;y&#257;si r&#257;ja&#241;&#241;e d&#257;na&#7747; paṭṭhapesi sama&#7751;abr&#257;hma&#7751;akapa&#7751;adikava&#7751;ibbakay&#257;cak&#257;na&#7747;. Tasmi&#7747; kho pana d&#257;ne evar&#363;pa&#7747; bhojana&#7747; diyyati ka&#7751;&#257;jaka&#7747; bi&#7735;a&#7749;gadutiya&#7747;, dhorak&#257;ni ca1 vatth&#257;ni gu&#7735;ag&#257;&#7735;ak&#257;ni. Tasmi&#7747; kho pana d&#257;ne uttaro n&#257;ma m&#257;&#7751;avo by&#257;vaṭo ahosi. So d&#257;na&#7747; datv&#257; evamanuddisati 'imin&#257;ha&#7747; d&#257;nena p&#257;y&#257;si&#7747; r&#257;ja&#241;&#241;ameva imasmi&#7747; loke sam&#257;ga&#241;ji&#7747; m&#257; parasminti. ' Assosi kho p&#257;y&#257;sī r&#257;ja&#241;&#241;o [PTS Page 355 ']uttaro kira m&#257;&#7751;avo d&#257;na&#7747; datv&#257; evamanuddisati 'imin&#257;ha&#7747; d&#257;nena p&#257;y&#257;si&#7747; r&#257;ja&#241;&#241;ameva imasmi&#7747; loke sam&#257;ga&#241;ji&#7747; m&#257; parasminti' atha kho p&#257;y&#257;si r&#257;ja&#241;&#241;o uttara&#7747; m&#257;&#7751;ava&#7747; &#257;mant&#257;petv&#257; etadavoca; sacca&#7747; kira tva&#7747; t&#257;ta uttara d&#257;na&#7747; datv&#257; evamanuddisasi. 'Imin&#257;ha&#7747; d&#257;nena p&#257;y&#257;si&#7747; r&#257;ja&#241;&#241;ameva imasmi&#7747; loke sam&#257;ga&#241;chi&#7747; m&#257; parasminti'?</p>

					<p class="f4">'Eva&#7747; bho'ti. "Kissa pana bho tva&#7747; t&#257;ta uttara d&#257;na&#7747; datv&#257; evamanuddisasi. 'Imin&#257;ha&#7747; d&#257;nena p&#257;y&#257;si&#7747; r&#257;ja&#241;&#241;ameva imasmi&#7747; loke sam&#257;ga&#241;chi&#7747; m&#257; parasminti nanu maya&#7747; t&#257;ta uttara pu&#241;&#241;atthik&#257; d&#257;nasseva phala&#7747; p&#257;ṭika&#7749;khino?2" Ti.</p>

					<p class="f4">"Bhoto kho pana d&#257;ne evar&#363;pa&#7747; bhojana&#7747; diyyati ka&#7751;&#257;jaka&#7747; bila&#7749;gadutiya&#7747;. Bhava&#7747; p&#257;d&#257;pi na iccheyya phusitu&#7747;, kuto bhu&#241;jitu&#7747;. Dhorak&#257;ni ca vatth&#257;ni gu&#7735;ag&#257;&#7735;ak&#257;ni y&#257;ni bhava&#7747; p&#257;d&#257;pi na iccheyya phusitu&#7747;, kuto paridahitu&#7747;. Bhava&#7747; kho panamh&#257;ka&#7747; piyo man&#257;po. Katha&#7747; maya&#7747; man&#257;pa&#7747; aman&#257;pena sa&#7747;yojem&#257;?"Ti. "Tena hi tva&#7747; t&#257;ta uttara y&#257;dis&#257;ha&#7747; bhojana&#7747; bhu&#241;j&#257;mi t&#257;disa&#7747; bhojana&#7747; paṭṭhapehi, y&#257;dis&#257;ni c&#257;ha&#7747; vatth&#257;ni paridah&#257;mi t&#257;dis&#257;ni ca vatth&#257;ni paṭṭhapehī"ti.</p>

					<p class="f4">"Eva&#7747; bho"ti kho uttaro m&#257;&#7751;avo p&#257;y&#257;sir&#257;ja&#241;&#241;assa paṭissutv&#257; y&#257;disa&#7747; bhojana&#7747; p&#257;y&#257;si r&#257;ja&#241;&#241;o bhu&#241;jati t&#257;disa&#7747; bhojana&#7747; paṭṭhapesi, y&#257;dis&#257;ni ca vatth&#257;ni p&#257;y&#257;si r&#257;ja&#241;&#241;o paridahati t&#257;dis&#257;ni ca vatth&#257;ni paṭṭhapesi.</p>

					<p class="f4">1. Therak&#257;ni [PTS]. 2. &#346;u&#7735;a v&#257;lak&#257;ni [PTS]</p>

					<p class="f4">[BJT Page 562]</p>

					<p class="f4"><a id="pg356"><span class="f2 g"><b>[page 356]</b></span></a> atha kho p&#257;y&#257;sī r&#257;ja&#241;&#241;o asakkacca&#7747; d&#257;na&#7747; datv&#257; asahatth&#257; d&#257;na&#7747; datv&#257; acitatīkata&#7747; d&#257;na&#7747; datv&#257; apaviddha&#7747; d&#257;na&#7747; datv&#257; k&#257;yassa bhed&#257; parammara&#7751;&#257; c&#257;tumah&#257;r&#257;jik&#257;na&#7747; dev&#257;na&#7747; sahabyata&#7747; upapajji su&#241;&#241;a&#7747; serissaka&#7747; vim&#257;na&#7747;. Yo pana tassa d&#257;ne by&#257;vaṭo ahosi uttaro n&#257;ma m&#257;&#7751;avo, so sakkacca&#7747; d&#257;na&#7747; datv&#257; sahatth&#257; d&#257;na&#7747; datv&#257; cittīkata&#7747; d&#257;na&#7747; datv&#257; anapaviddha&#7747; d&#257;na&#7747; datv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajji dev&#257;na&#7747; t&#257;vati&#7747;s&#257;na&#7747; sahabyata&#7747;.</p>

					<p class="f4">Tena kho pana samayena &#257;yasm&#257; gavampati abhikkha&#7751;a&#7747; su&#241;&#241;a&#7747; serissaka&#7747; vim&#257;na&#7747; div&#257;vih&#257;ra&#7747; gacchati. Atha kho p&#257;y&#257;sī devaputto yen&#257;yasm&#257; gavampati tenupasa&#7749;kami, upasa&#7749;kamitv&#257; &#257;yasmanta&#7747; gavampati&#7747; abhiv&#257;detv&#257; ekamanta&#7747; aṭṭh&#257;si. Ekamanta&#7747; ṭhika&#7747; kho p&#257;y&#257;si&#7747; devaputta&#7747; &#257;yasm&#257; gavampati etadavoca; 'ko'si tva&#7747; &#257;vuso?'Ti. 'Aha&#7747; bhante p&#257;y&#257;si r&#257;ja&#241;&#241;o'ti. "Nanu tva&#7747; &#257;vuso eva&#7747;diṭṭhiko ahosi. 'Itipi natthi paro loko, natthi satt&#257; opap&#257;tik&#257;, natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko'ti?" "Sv&#257;ha&#7747; bhante eva&#7747; diṭṭhiko ahosi; 'itipi natthi paro loko, natthi satt&#257; opap&#257;tik&#257; natthi sukaṭadukkaṭ&#257;na&#7747; kamm&#257;na&#7747; phala&#7747; vip&#257;ko ti. Api c&#257;ha&#7747; <a id="pg357"><span class="f2 g"><b>[page 357]</b></span></a> ayyena kum&#257;rakassapena etasm&#257; p&#257;pak&#257; diṭṭhigat&#257; vivecito"ti.</p>

					<p class="f4">"Yo pana te &#257;vuso d&#257;ne by&#257;vaṭo ahosi uttaro n&#257;ma m&#257;&#7751;avo, so kuhi&#7747; upapanno?'Ti. "Yo me bhante d&#257;ne by&#257;vaṭo ahosi uttaro n&#257;ma m&#257;&#7751;avo, so sakkacca&#7747; d&#257;na&#7747; datv&#257; sahatth&#257; d&#257;na&#7747; datv&#257; vittīkata&#7747; d&#257;na&#7747; datv&#257; anapaviddha&#7747; d&#257;na&#7747; datv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapanno dev&#257;na&#7747; t&#257;vati&#7747;s&#257;na&#7747; sahabyata&#7747;. Aha&#7747; pana bhante asakkacca&#7747; d&#257;na&#7747; datv&#257; asahatth&#257; d&#257;na&#7747; datv&#257; acittīkata&#7747; d&#257;na&#7747; datv&#257; apaviddha&#7747; d&#257;na&#7747; datv&#257; k&#257;yassa bhed&#257; parammara&#7751;&#257; c&#257;tumah&#257;r&#257;jik&#257;na&#7747; dev&#257;na&#7747; sahabyata&#7747; upapanno su&#241;&#241;a&#7747; serissaka&#7747; vim&#257;na&#7747;. Tena hi bhante gavampati manussaloka&#7747; gantv&#257; evam&#257;rocehi: sakkacca&#7747; d&#257;na&#7747; detha, sahatth&#257; d&#257;na&#7747; detha, cittīkata&#7747; d&#257;na&#7747; detha, anapaviddha&#7747; d&#257;na&#7747; detha, p&#257;y&#257;si r&#257;ja&#241;&#241;o asakkacca&#7747; d&#257;na&#7747; datv&#257;</p>

					<p>[BJT Page 564]</p>

					<p class="f4">Asahatth&#257; d&#257;na&#7747; datv&#257; acittīkata&#7747; d&#257;na&#7747; datv&#257; apaviddha&#7747; d&#257;na&#7747; datv&#257; k&#257;yassa bhed&#257; parammara&#7751;&#257; c&#257;tumh&#257;r&#257;jik&#257;na&#7747; dev&#257;na&#7747; sahabyata&#7747; upapanno su&#241;&#241;a&#7747; serissaka&#7747; vim&#257;na&#7747;. Yo pana tassa d&#257;ne by&#257;vaṭo ahosi uttaro n&#257;ma m&#257;&#7751;avo, so sakkacca&#7747; d&#257;na&#7747; datv&#257; sahatth&#257; d&#257;na&#7747; datv&#257; cittīkata&#7747; d&#257;na&#7747; datv&#257; anapaviddha&#7747; d&#257;na&#7747; datv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapanno dev&#257;na&#7747; t&#257;vati&#7747;s&#257;na&#7747; sahabyatanti. "</p>

					<p class="f4">Atha kho &#257;yasm&#257; gavampati manussaloka&#7747; &#257;gantv&#257; evam&#257;rocesi: "sakkacca&#7747; d&#257;na&#7747; detha, sahatth&#257; d&#257;na&#7747; detha, cittikata&#7747; d&#257;na&#7747; detha, anapaviddha&#7747; d&#257;na&#7747; detha. P&#257;y&#257;si r&#257;ja&#241;&#241;o asakkacca&#7747; d&#257;na&#7747; datv&#257; asahatth&#257; d&#257;na&#7747; datv&#257; acittīkata&#7747; d&#257;na&#7747; datv&#257; apaviddha&#7747; d&#257;na&#7747; datv&#257; k&#257;yassa bhed&#257; parammara&#7751;&#257; c&#257;tumah&#257;r&#257;jik&#257;na&#7747; dev&#257;na&#7747; sahabyata&#7747; upapanno su&#241;&#241;a&#7747; serissaka&#7747; vim&#257;na&#7747;. Yo pana tassa d&#257;ne by&#257;vaṭo ahosi uttaro n&#257;ma m&#257;&#7751;avo, so sakkacca&#7747; d&#257;na&#7747; datv&#257; sahatth&#257; d&#257;na&#7747; datv&#257; cittikata&#7747; d&#257;na&#7747; datv&#257; anapaviddha&#7747; <a id="pg358"><span class="f2 g"><b>[page 358]</b></span></a> d&#257;na&#7747; datv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapanno dev&#257;na&#7747; t&#257;vati&#7747;s&#257;na&#7747; sahabyatanti. "</p>

					<p class="f4">P&#257;y&#257;sir&#257;ja&#241;&#241;asutta&#7747; niṭṭhita&#7747; dasama&#7747;.</p>

					<p class="f4">Apad&#257;na&#241;ca nid&#257;na&#241;ca nibb&#257;na&#241;ca sudassana&#7747;,<br />
					Janavasabha&#241;ca govinda&#7747; samaya&#7747; sakkamevaca<br />
					Satipaṭṭh&#257;nap&#257;y&#257;si mah&#257;vaggassa sa&#7749;gaho,</p>

					<p class="f4">Mah&#257;vaggo niṭṭhito dutiyo</p>

					<p class="f4">Mah&#257;pad&#257;na&#7747; nid&#257;na&#7747; nibb&#257;na&#241;ca sudassana&#7747;,<br />
					Janavasabha&#241;ca govinda&#7747; samaya&#7747; sakkapa&#241;haka&#7747;<br />
					Mah&#257;satipaṭṭh&#257;na&#241;ca p&#257;y&#257;sī dasama&#7747; bhave. (Katthaci)</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>



</body>
</html>