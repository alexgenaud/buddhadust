<!DOCTYPE html>
<html lang="en"><head><meta charset="charset=utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Sri Lanka Buddha Jayanti Tripitaka Series Pali text of Aŋguttara Nikāya, Volume 2. Fours.">
<title>AN.2. 4s: Sri Lanka Buddha Jayanti Tripitaka Series Pali text</title>
</head>

<body>

<p class="ctr"><img src="../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2" style="margin-top: 4px">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="inner"><p class="f2 ctr">To view the Pali diacriticals on this site it will be necessary to download and install the custom MozPali font available from the <a href="../../../backmatter/indexes/idx_downloads.htm">Files and Downloads</a> Page.</p></div>

<p>&nbsp;</p>

<hr />

<p>&nbsp;</p>

<div class="main">

					<h4 class="ctr">A&#7749;guttara-Nik&#257;ya<br />
					II. Catukkanip&#257;to</h4>

					<p class="ctr">The Sri Lanka Buddha Jayanti Tripitaka Series Pali text</p>

					<p class="ctr">Public Domain</p>

					<p>&nbsp;</p>

					<p class="ctr"><b><i>Namo tassa Bhagavato arahato Samm&#257;sambuddhassa</i></b></p>

					<p>&nbsp;</p>

						<div class="inner">

						<p class="f2">NOTICE: These files were reproduced from those originally located on <a href="http://www.accesstoinsight.org">Access to Insight</a> which reproduced them from a version found on the Journal of Buddhist Ethics website.</p>

						<p class="f2">ALTERATIONS: Some changes not involving content were made to the JBE edition in the Access to Insight edition. Superficial re-formatting of headers, footers and page numbers adding 'ids,' and tag changes to make the file conform to HTML 5 standards. Otherwise the internal text of the files remains untouched.</p>

						<p class="f2">Page numbers in green refer to the PTS hard copy. They can be found or linked-to by appending '#pg000' (three digits in all cases, i.e. '001') to the end of the url for this file.</p>

					 	</div>

					<p>&nbsp;</p>

					<hr />

					<p>&nbsp;</p>

					<p><a id="pg001"><span class="f2 g"><b>[page 001]</b></span></a></p>

					<p class="f4">Suttantapiṭake<br />
					A&#7749;guttaranik&#257;yo<br />
					Dutiyo bh&#257;go<br />
					Catukkanip&#257;to<br />
					1. Paṭhamo pa&#7751;&#7751;&#257;sako<br />
					1. Bhaṇḍag&#257;mavaggo<br />
					Namo tassa bhagavato arahato samm&#257;sambuddhasasa.</p>

					<p class="f4">4. 1. 1. 1.<br />
					(Anubuddhasutta&#7747;)</p>

					<p class="f4">1. Eva&#7747; me suta&#7747;: eka&#7747; samaya&#7747; bhagav&#257; vajjīsu viharati bhaṇḍag&#257;me. Tatra kho bhagav&#257; bhikkh&#363; &#257;mantesi bhikkhavoti. Bhadanteti te bhikkh&#363; bhagavato paccassosu&#7747; bhagav&#257; etadavoca:</p>

					<p class="f4">Catunna&#7747; bhikkhave dhamm&#257;na&#7747; ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca. Katamesa&#7747; catunna&#7747;?</p>

					<p class="f4">Ariyassa bhikkhave sīlassa ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca.</p>

					<p class="f4">Ariyassa bhikkhave sam&#257;dhissa ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca.</p>

					<p class="f4">Ariy&#257;ya bhikkhave pa&#241;&#241;&#257;ya ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca.</p>

					<p class="f4">Ariy&#257;ya bhikkhave vimuttiy&#257; ananubodh&#257; appaṭivedh&#257; evamida&#7747; dīghamaddh&#257;na&#7747; sandh&#257;vita&#7747; sa&#7747;sarita&#7747; mama&#241;ceva tumh&#257;ka&#241;ca.</p>

					<p class="f4">[BJT Page 004]<br />
					Tayida&#7747; bhikkhave ariya&#7747; sīla&#7747; anubuddha&#7747; paṭividdha&#7747;. Ariyo sam&#257;dhi anubuddho paṭividdho. Ariy&#257; pa&#241;&#241;&#257; anubuddh&#257; paṭividdh&#257;. Ariy&#257; vimutti anubuddh&#257; paṭividdh&#257;. Ucchinn&#257; bhavata&#7751;h&#257; khī&#7751;&#257; bhavanetti. Natthi'd&#257;ni punabbhavoti.</p>

					<p class="f4">Idamavoca bhagav&#257;. Ida&#7747; vatv&#257; sugato ath&#257;para&#7747; etadavoca satth&#257;:<br />
					<a id="pg002"><span class="f2 g"><b>[page 002]</b></span></a>   </p>

					<p class="f4">1. Sīla&#7747; sam&#257;dhi pa&#241;&#241;&#257; ca vimutti ca anuttar&#257;,<br />
					Anubuddh&#257; ime dhamm&#257; gotamena yasassin&#257;.</p>

					<p class="f4">2. Iti buddho abhi&#241;&#241;&#257;ya dhammamakkh&#257;si bhikkh&#363;na&#7747;,<br />
					Dukkhassantakaro satth&#257; cakkhum&#257; parinibbuto'ti.</p>

					<p class="f4">4. 1. 1. 2.<br />
					(Papatitasutta&#7747;)</p>

					<p class="f4">(S&#257;vatthinid&#257;na&#7747;:)</p>

					<p class="f4">2. Cat&#363;hi bhikkhave dhammehi asamann&#257;gato imasm&#257; dhammavinay&#257; papatito'ti vuccati. Katamehi cat&#363;hi?</p>

					<p class="f4">Ariyena bhikkhave sīlena asamann&#257;gato imasm&#257; dhammavinay&#257; papatito'ti vuccati.</p>

					<p class="f4">Ariyena bhikkhave sam&#257;dhin&#257; asamann&#257;gato imasm&#257; dhammavinay&#257; papatito'ti vuccati.</p>

					<p class="f4">Ariy&#257;ya bhikkhave pa&#241;&#241;&#257;ya asamann&#257;gato imasm&#257; dhammavinay&#257; papatito'ti vuccati.</p>

					<p class="f4">Ariy&#257;ya bhikkhave vimuttiy&#257; asamann&#257;gato imasm&#257; dhammavinay&#257; papatito'ti vuccati.</p>

					<p class="f4">Imehi kho bhikkhave cat&#363;hi dhammehi asamann&#257;gato imasm&#257; dhammavinay&#257; papatito'ti vuccati.</p>

					<p class="f4">Cat&#363;hi bhikkhave dhammehi samann&#257;gato imasm&#257; dhammavinay&#257; appapatito'ti1 vuccati. Katamehi cat&#363;hi?</p>

					<p class="f4">Ariyena bhikkhave sīlena samann&#257;gato imasm&#257; dhammavinay&#257; appapatito'ti vuccati.</p>

					<p class="f4">Ariyena bhikkhave sam&#257;dhin&#257; samann&#257;gato imasm&#257; dhammavinay&#257; appapatito'ti vuccati.<br />
					Ariy&#257;ya bhikkhave pa&#241;&#241;&#257;ya samann&#257;gato imasm&#257; dhammavinay&#257; appapatito'ti vuccati.</p>

					<p class="f4">1. Apapatito sy&#257;. [PTS.]</p>

					<p class="f4">[BJT Page 006]</p>

					<p class="f4">Ariy&#257;ya bhikkhave vimuttiy&#257; samann&#257;gato imasm&#257; dhammavinay&#257; appapatito'ti vuccati.<br />
					Imehi kho bhikkhave cat&#363;hi dhammehi samann&#257;gato imasm&#257; dhammavinay&#257; appapatito'ti vuccatīti.</p>

					<p class="f4">3. Cut&#257; patanti patit&#257; giddh&#257; ca punar&#257;gat&#257;,<br />
					Kata&#7747; kicca&#7747;1 rata&#7747; ramma&#7747; sukhen&#257;nv&#257;gata&#7747; sukha&#7747;'ti.</p>

					<p class="f4">4. 1. 1. 3.<br />
					(Paṭhamakhatasutta&#7747;)</p>

					<p class="f4">3. Cat&#363;hi bhikkhave dhammehi samann&#257;gato b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo <a id="pg003"><span class="f2 g"><b>[page 003]</b></span></a> ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavati. Katamehi cat&#363;hi?</p>

					<p class="f4">Ananuvicca apariyog&#257;hetv&#257; ava&#7751;&#7751;&#257;rahassa va&#7751;&#7751;a&#7747; bh&#257;sati.<br />
					Ananuvicca apariyog&#257;hetv&#257; va&#7751;&#7751;&#257;rahassa ava&#7751;&#7751;a&#7747; bh&#257;sati.<br />
					Ananuvicca apariyog&#257;hetv&#257; appas&#257;danīye ṭh&#257;ne pas&#257;da&#7747; upada&#7747;seti.<br />
					Ananuvicca apariyog&#257;hetv&#257; pas&#257;danīye ṭh&#257;ne appas&#257;da&#7747; upada&#7747;seti.</p>

					<p class="f4">Imehi kho bhikkhave cat&#363;hi dhammehi samann&#257;gato b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavatīti.</p>

					<p class="f4">Cat&#363;hi bhikkhave dhammehi samann&#257;gato paṇḍito viyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavati. Katamehi cat&#363;hi?</p>

					<p class="f4">Anuvicca pariyog&#257;hetv&#257; ava&#7751;&#7751;&#257;rahassa ava&#7751;&#7751;a&#7747; bh&#257;sati.</p>

					<p class="f4">Anuvicca pariyog&#257;hetv&#257; va&#7751;&#7751;&#257;rahassa va&#7751;&#7751;a&#7747; bh&#257;sati.</p>

					<p class="f4">Anuvicca pariyog&#257;hetv&#257; appas&#257;danīye ṭh&#257;ne appas&#257;da&#7747; upada&#7747;seti.</p>

					<p class="f4">Anuvicca pariyog&#257;hetv&#257; pas&#257;danīye ṭh&#257;ne pas&#257;da&#7747; upada&#7747;seti.</p>

					<p class="f4">Katakicca&#7747;</p>

					<p class="f4">[BJT Page 008]</p>

					<p class="f4">Imehi kho bhikkhave cat&#363;hi dhammehi samann&#257;gato paṇḍito viyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavatīti.</p>

					<p class="f4">4. Yo nindiya&#7747; pasa&#7747;sati ta&#7747; v&#257; nindati yo pasa&#7747;siyo,<br />
					Vicin&#257;ti mukhena so kali&#7747; kalin&#257; tena sukha&#7747; na vindati.</p>

					<p class="f4">5. Appamatto aya&#7747; kali yo akkhesu dhanapar&#257;jayo,<br />
					Sabbass&#257;pi sah&#257;pi attan&#257; ayameva mahantataro kali<br />
					Yo sugatesu mana&#7747; padosaye.</p>

					<p class="f4">6. Sata&#7747; sahass&#257;na&#7747; nirabbud&#257;na&#7747; chatti&#7747;sati&#7747; 2 pa&#241;ca ca abbud&#257;ni,<br />
					<a id="pg004"><span class="f2 g"><b>[page 004]</b></span></a> yamariyagarahī 3 niraya&#7747; upeti v&#257;ca&#7747; mana&#241;ca pa&#7751;idh&#257;ya p&#257;pakanti.</p>

					<p class="f4">4. 1. 1. 4.</p>

					<p class="f4">(Dutiyakhatasutta&#7747;)</p>

					<p class="f4">4. Catusu bhikkhave micch&#257; paṭipajjam&#257;no b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavati. Katamesu catusu?</p>

					<p class="f4">M&#257;tari bhikkhave micch&#257; paṭipajjam&#257;no b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavati.</p>

					<p class="f4">Pitari bhikkhave micch&#257; paṭipajjam&#257;no b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavati.</p>

					<p class="f4">Tath&#257;gate bhikkhave micch&#257; paṭipajjam&#257;no b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavati.</p>

					<p class="f4">Tath&#257;gatas&#257;vake bhikkhave micch&#257; paṭipajjam&#257;no b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavati.</p>

					<p class="f4">Imesu kho bhikkhave catusu micch&#257; paṭipajjam&#257;no b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavatīti.</p>

					<p class="f4">1. So sugatesu na mana&#7747; pas&#257;daye sīmu. 2. Chatti&#7747;sati machasa&#7747;. Chatti&#7747;sa ca [PTS, 3.] Yamariya&#7747; garahiya sy&#257;.</p>

					<p class="f4">[BJT Page 010]</p>

					<p class="f4">Catusu bhikkhave samm&#257; paṭipajjam&#257;no paṇḍito viyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavati. Katamesu catusu?</p>

					<p class="f4">M&#257;tari bhikkhave samm&#257; paṭipajjam&#257;no paṇḍito viyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavati.</p>

					<p class="f4">Pitari bhikkhave samm&#257; paṭipajjam&#257;no paṇḍito viyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavati.</p>

					<p class="f4">Tath&#257;gate bhikkhave samm&#257; paṭipajjam&#257;no paṇḍito viyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavati.</p>

					<p class="f4">Tath&#257;gatas&#257;vake bhikkhave samm&#257; paṭipajjam&#257;no paṇḍito viyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavati.</p>

					<p class="f4">Imesu kho bhikkhave catusu samm&#257; paṭipajjam&#257;no paṇḍito viyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavatīti.</p>

					<p class="f4">7. M&#257;tari pitari c&#257;pi yo micch&#257; paṭipajjati,<br />
					Tath&#257;gate ca sambuddhe atha v&#257; tassa s&#257;vake,<br />
					Bahu&#241;ca so pasavati apu&#241;&#241;a&#7747; t&#257;diso naro.</p>

					<p class="f4">8. T&#257;ya adhammacariy&#257;ya m&#257;t&#257;pitusu paṇḍit&#257;.<br />
					Idheva na&#7747; garahanti pecc&#257;p&#257;ya&#241;ca gacchati,</p>

					<p class="f4">9. M&#257;tari pitari c&#257;pi yo samm&#257; paṭipajjati.<br />
					Tath&#257;gate ca sambuddhe atha v&#257; tassa s&#257;vake,<br />
					<a id="pg005"><span class="f2 g"><b>[page 005]</b></span></a> bahu&#241;ca so pasavati pu&#241;&#241;ampi t&#257;diso naro.</p>

					<p class="f4">10. T&#257;ya dhammacariy&#257;ya m&#257;t&#257;pitusu paṇḍit&#257;,<br />
					Idha ceva na&#7747; pasa&#7747;santi pecca sagge ca modatīti.</p>

					<p class="f4">[BJT Page 012]</p>

					<p class="f4">4. 1. 1. 5.</p>

					<p class="f4">(Anusotasutta&#7747;)</p>

					<p class="f4">5. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Anusotag&#257;mī puggalo, paṭisotag&#257;mī puggalo, ṭhitatto puggalo, ti&#7751;&#7751;o p&#257;ragato thale tiṭṭhati br&#257;hma&#7751;o.</p>

					<p class="f4">Katamo ca bhikkhave anusotag&#257;mī puggalo? Idha bhikkhave ekacco puggalo k&#257;me ca paṭisevati, p&#257;pa&#241;ca kamma&#7747; karoti, aya&#7747; vuccati bhikkhave anusotag&#257;mī puggalo.<br />
					Katamo ca bhikkhave paṭisotag&#257;mī puggalo? Idha bhikkhave ekacco puggalo k&#257;me na paṭisevati, p&#257;pa&#241;ca kamma&#7747; na karoti, sah&#257;pi dukkhena sah&#257;pi domanassena assumukho'pi rudam&#257;no paripu&#7751;&#7751;a&#7747; parisuddha&#7747; brahmacariya&#7747; carati. Aya&#7747; vuccati bhikkhave paṭisotag&#257;mī puggalo.</p>

					<p class="f4">Katamo ca bhikkhave ṭhitatto puggalo? Idha bhikkhave ekacco puggalo pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko hoti, tattha parinibb&#257;yī an&#257;vattidhammo tasm&#257; lok&#257;. Aya&#7747; vuccati bhikkhave ṭhitatto puggalo.</p>

					<p class="f4">Katamo ca bhikkhave puggalo ti&#7751;&#7751;o p&#257;ragato thale tiṭṭhati br&#257;hma&#7751;o? <a id="pg006"><span class="f2 g"><b>[page 006]</b></span></a> idha bhikkhave ekacco puggalo &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati. Aya&#7747; vuccati bhikkhave puggalo ti&#7751;&#7751;o p&#257;ragato thale tiṭṭhati br&#257;hma&#7751;o.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">11. Ye keci k&#257;mesu asa&#241;&#241;at&#257; jan&#257; avītar&#257;g&#257; idha k&#257;ma bhogino,<br />
					Punappuna&#7747; j&#257;tijar&#363;pag&#257;hino ta&#7751;h&#257;dhipann&#257; anusotag&#257;mino.</p>

					<p class="f4">12. Tasm&#257; hi dhīro idhupaṭṭhit&#257;satī k&#257;me ca p&#257;pe ca asevam&#257;no,<br />
					Sah&#257;pi dukkhena jaheyya k&#257;me paṭisotag&#257;mīti tam&#257;hu puggala&#7747;.</p>

					<p class="f4">[BJT Page 014]</p>

					<p class="f4">13. Yo ve kiles&#257;ni pah&#257;ya pa&#241;ca paripu&#7751;&#7751;asekho apah&#257;nadhammo,<br />
					Cetovasippatto sam&#257;hitindriyo sa ve ṭhitatto'ti naro pavuccati.</p>

					<p class="f4">14. Parovar&#257; yassa samecca dhamm&#257; vidh&#363;pit&#257; atthagat&#257; na santi,<br />
					Sa vedag&#363; vusitabrahmacariyo lokantag&#363; p&#257;ragato'ti vuccatīti.</p>

					<p class="f4">4. 1. 1. 6.</p>

					<p class="f4">(Appassutasutta&#7747;)</p>

					<p class="f4">6. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Appassuto sutena anupapanno, appassuto sutena upapanno, bahussuto sutena anupapanno, bahussuto sutena upapanno.</p>

					<p class="f4">Katha&#241;ca bhikkhave puggalo appassuto hoti sutena anupapanno? Idha bhikkhave ekaccassa puggalassa appaka&#7747; suta&#7747; hoti sutta&#7747; geyya&#7747; vyokara&#7751;a&#7747; g&#257;th&#257; 1 ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So tassa appakassa sutassa na atthama&#241;&#241;&#257;ya na dhammama&#241;&#241;&#257;ya na dhamm&#257;nudhammapaṭipanno hoti. Eva&#7747; kho bhikkhave puggalo appassuto hoti sutena anupapanno.</p>

					<p class="f4">Katha&#241;ca bhikkhave puggalo appassuto hoti sutena upapanno? <a id="pg007"><span class="f2 g"><b>[page 007]</b></span></a> idha bhikkhave ekaccassa puggalassa appaka&#7747; suta&#7747; hoti sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So tassa appakassa sutassa atthama&#241;&#241;&#257;ya dhammama&#241;&#241;&#257;ya dhamm&#257;nudhammapaṭipanno hoti. Eva&#7747; kho bhikkhave puggalo appassuto hoti, sutena upapanno.</p>

					<p class="f4">Katha&#241;ca bhikkhave puggalo bahussuto hoti sutena anupapanno? Idha bhikkhave ekaccassa puggalassa bahu&#7747;2 suta&#7747; hoti sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747;<br />
					Itivuttaka&#7747; j&#257;taka&#7747; abbhutadhamma&#7747; vedalla&#7747;. So tassa bahukassa sutassa na atthama&#241;&#241;&#257;ya na dhammama&#241;&#241;&#257;ya na dhamm&#257;nudhamma paṭipanno hoti. Eva&#7747; kho bhikkhave puggalo bahussuto hoti, sutena anupapanno.</p>

					<p class="f4">1. G&#257;th&#257;. Machasa&#7747;. 2. Bahuka&#7747; machasa&#7747;.</p>

					<p class="f4">[BJT Page 016.]</p>

					<p class="f4">Katha&#241;ca bhikkhave puggalo bahussuto hoti sutena upapanno? Idha bhikkhave ekaccassa puggalassa bahu&#7747; suta&#7747; hoti sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So tassa bahukassa sutassa atthama&#241;&#241;&#257;ya dhammama&#241;&#241;&#257;ya dhamm&#257;nudhammapaṭipanno hoti. Eva&#7747; kho bhikkhave puggalo bahussuto hoti sutena upapanno.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">15. Appassuto'pi ce hoti sīlesu asam&#257;hito,<br />
					Ubhayena na&#7747; garahanti sīlato ca sutena ca.</p>

					<p class="f4">16. Appassutopi ce hoti sīlesu susam&#257;hito,<br />
					Sīlato na&#7747; pasa&#7747;santi n&#257;ssa sampajjate suta&#7747;.</p>

					<p class="f4">17. Bahussutopi ce hoti sīlesu asam&#257;hito,<br />
					Sīlato na&#7747; garahanti tassa sampajjate suta&#7747;.</p>

					<p class="f4">18. <a id="pg008"><span class="f2 g"><b>[page 008]</b></span></a> bahussutopi ce hoti sīlesu susam&#257;hito,<br />
					Ubhayena na&#7747; pasa&#7747;santi sīlato ca sutena ca.</p>

					<p class="f4">19. Bahussuta&#7747; dhammadhara&#7747; sappa&#241;&#241;a&#7747; buddhas&#257;vaka&#7747;,<br />
					Nekkha&#7747; jambonadasseva ko ta&#7747; ninditumarahati,<br />
					Dev&#257;pi na&#7747; pasa&#7747;santi brahmun&#257;pi pasa&#7747;sito'ti.</p>

					<p class="f4">4. 1. 1. 7.</p>

					<p class="f4">(Sobhentisutta&#7747;)</p>

					<p class="f4">7. Catt&#257;ro'me bhikkhave puggal&#257; viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; sa&#7749;gha&#7747; sobhenti. Katame catt&#257;ro?</p>

					<p class="f4">Bhikkhu bhikkhave viyatto vinīto vis&#257;rado bahussuto dhammadharo dhamm&#257;nudhammapaṭipanno sa&#7749;gha&#7747; sobheti.</p>

					<p class="f4">Bhikkhunī bhikkhave viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; sa&#7749;gha&#7747; sobheti.</p>

					<p class="f4">Up&#257;sako bhikkhave viyatto vinīto vis&#257;rado bahussuto dhammadharo dhamm&#257;nudhammapaṭipanno sa&#7749;gha&#7747; sobheti.</p>

					<p class="f4">Up&#257;sik&#257; bhikkhave viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; sa&#7749;gha&#7747; sobheti.</p>

					<p class="f4">Ime kho bhikkhave catt&#257;ro viyatt&#257; vinīt&#257; vis&#257;rad&#257; bahussut&#257; dhammadhar&#257; dhamm&#257;nudhammapaṭipann&#257; sa&#7749;gha&#7747; sobhentīti.</p>

					<p class="f4">[BJT Page 018]</p>

					<p class="f4">20. Yo hoti viyatto ca vis&#257;rado ca<br />
					Bahussuto dhammadharo ca hoti,<br />
					Dhammassa hoti anudhammac&#257;rī<br />
					Sa t&#257;diso vuccati sa&#7749;ghasobhano.</p>

					<p class="f4">21. Bhikkhu ca sīlasampanno bhikkhunī ca bahussut&#257;,<br />
					Up&#257;sako ca yo saddho y&#257; ca saddh&#257; up&#257;sik&#257;,<br />
					Ete kho sa&#7749;gha&#7747; sobhenti ete hi sa&#7749;ghasobhan&#257;'ti.</p>

					<p class="f4">4. 1. 1. 8<br />
					(Ves&#257;rajjasutta&#7747;)</p>

					<p class="f4">8. Catt&#257;rim&#257;ni bhikkhave tath&#257;gatassa ves&#257;rajj&#257;ni yehi ves&#257;rajjehi samann&#257;gato tath&#257;gato &#257;sabha&#7747; ṭh&#257;na&#7747; paṭij&#257;n&#257;ti, <a id="pg009"><span class="f2 g"><b>[page 009]</b></span></a> paris&#257;su sīhan&#257;da&#7747; nadati, brahmacakka&#7747; pavatteti. Katam&#257;ni catt&#257;ri?</p>

					<p class="f4">"Samm&#257;sambuddhassa te paṭij&#257;nato ime dhamm&#257; anabhisambuddh&#257;ti" tatra vata ma&#7747; sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; koci v&#257; lokasmi&#7747; sahadhammena paṭicodessatīti nimittameta&#7747; bhikkhave na samanupass&#257;mi. Etampaha&#7747; bhikkhave nimitta&#7747; asamanupassanto khemappatto abhayappatto ves&#257;rajjappatto vihar&#257;mi.</p>

					<p class="f4">"Khī&#7751;&#257;savassa te paṭij&#257;nato ime &#257;sav&#257; aparikkhī&#7751;&#257;ti" tatra vata ma&#7747; sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; koci v&#257; lokasmi&#7747; sahadhammena paṭicodessatīti nimittameta&#7747; bhikkhave na samanupass&#257;mi. Etampaha&#7747; bhikkhave nimitta&#7747; asamanupassanto khemappatto abhayappatto ves&#257;rajjappatto vihar&#257;mi.</p>

					<p class="f4">"Ye kho pana te antar&#257;yik&#257; dhamm&#257; vutt&#257;. Te paṭisevato n&#257;la&#7747; antar&#257;y&#257;y&#257;ti" tatra vata ma&#7747; sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; koci v&#257; lokasmi&#7747; sahadhammena paṭicodessatīti nimittameta&#7747; bhikkhave na samanupass&#257;mi. Etampaha&#7747; bhikkhave nimitta&#7747; asamanupassanto khemappatto abhayappatto ves&#257;rajjappatto vihar&#257;mi.</p>

					<p class="f4">"Yassa kho pana te atth&#257;ya dhammo desito so na niyy&#257;ti takkarassa samm&#257; dukkhakkhay&#257;y&#257;ti" tatra vata ma&#7747; sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; koci v&#257; lokasmi&#7747; sahadhammena paṭicodessatīti nimittameta&#7747; bhikkhave na samanupass&#257;mi. Etampaha&#7747; bhikkhave nimitta&#7747; asamanupassanto khemappatto abhayappatto ves&#257;rajjappatto vihar&#257;mi.</p>

					<p class="f4">[BJT Page 020]<br />
					Im&#257;ni kho bhikkhave catt&#257;ri tath&#257;gatassa ves&#257;rajj&#257;ni yehi ves&#257;rajjehi samann&#257;gato tath&#257;gato &#257;sabha&#7747; ṭh&#257;na&#7747; paṭij&#257;n&#257;ti, paris&#257;su sīhan&#257;da&#7747; nadati, brahmacakka&#7747; pavattetīti.</p>

					<p class="f4">22. Ye keci'me v&#257;dapath&#257; puthussit&#257; yannissit&#257; sama&#7751;abr&#257;hma&#7751;&#257; ca tath&#257;gata&#7747; patv&#257; na te bhavanti vis&#257;rada&#7747; v&#257;dapath&#257;tivattina&#7747;. 1</p>

					<p class="f4">23. Yo dhammacakka&#7747; abhibhuyya kevalī 2 pavattayī sabbabh&#363;t&#257;nukampī,<br />
					Ta&#7747; t&#257;disa&#7747; devamanussaseṭṭha&#7747; satt&#257; namassanti bhavassa p&#257;ragunti.</p>

					<p class="f4">4. 1. 1. 9<br />
					(Ta&#7751;h&#257;sutta&#7747;)</p>

					<p class="f4">9. <a id="pg010"><span class="f2 g"><b>[page 010]</b></span></a> catt&#257;ro'me bhikkhave ta&#7751;hupp&#257;d&#257; yattha bhikkhuno ta&#7751;h&#257; uppajjam&#257;n&#257; uppajjati. Katame catt&#257;ro?<br />
					Cīvarahetu v&#257; bhikkhave bhikkhuno ta&#7751;h&#257; uppajjam&#257;n&#257; uppajjati. Piṇḍap&#257;tahetu v&#257; bhikkhave bhikkhuno ta&#7751;h&#257; uppajjam&#257;n&#257; uppajjati. Sen&#257;sanahetu v&#257; bhikkhave bhikkhuno ta&#7751;h&#257; uppajjam&#257;n&#257; uppajjati. Itibhav&#257;bhavahetu v&#257; bhikkhave bhikkhuno ta&#7751;h&#257; uppajjam&#257;n&#257; uppajjati.<br />
					Ime kho bhikkhave catt&#257;ro ta&#7751;hupp&#257;d&#257; yatra bhikkhuno ta&#7751;h&#257; uppajjam&#257;n&#257;<br />
					Uppajjatīti.</p>

					<p class="f4">24. Ta&#7751;h&#257;dutiyo puriso dīghamaddh&#257;na sa&#7747;sara&#7747;,<br />
					Itthabh&#257;va&#241;&#241;ath&#257;bh&#257;va&#7747; sa&#7747;s&#257;ra&#7747; n&#257;tivattati.</p>

					<p class="f4">25. Etam&#257;dīnava&#7747; &#241;atv&#257; ta&#7751;ha&#7747; dukkhassa sambhava&#7747;,<br />
					Vītata&#7751;ho an&#257;d&#257;no sato bhikkhu paribbaje'ti.</p>

					<p class="f4">4. 1. 1. 10<br />
					(Yogasutta&#7747;)</p>

					<p class="f4">10. Catt&#257;ro'me bhikkhave yog&#257;. Katame catt&#257;ro? K&#257;mayogo bhavayogo diṭṭhiyogo avijj&#257;yogo.<br />
					Katamo ca bhikkhave k&#257;mayogo? Idha bhikkhave ekacco k&#257;m&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; nappaj&#257;n&#257;ti. Tassa k&#257;m&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; appaj&#257;nato yo k&#257;mesu k&#257;mar&#257;go k&#257;manandi k&#257;masineho k&#257;mamucch&#257; k&#257;mapip&#257;s&#257; k&#257;mapari&#7735;&#257;ho k&#257;majjhos&#257;na&#7747; k&#257;mata&#7751;h&#257; s&#257;nuseti. Aya&#7747; vuccati bhikkhave k&#257;mayogo. (Iti k&#257;mayogo)</p>

					<p class="f4"></p>

					<p class="f4">1. V&#257;dapath&#257;tivatta&#7747; machasa&#7747;.<br />
					2. Kevalo machasa&#7747;. Kevala&#7747; sy&#257;</p>

					<p class="f4">[BJT Page 022]</p>

					<p class="f4">Bhavayogo ca katha&#7747; hoti? Idha bhikkhave ekacco bhav&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; nappaj&#257;n&#257;ti. Tassa bhav&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; appaj&#257;nato yo bhavesu bhavar&#257;go bhavanandi bhavasineho bhavamucch&#257; bhavapip&#257;s&#257; bhavapari&#7735;&#257;ho bhavajjhos&#257;na&#7747; bhavata&#7751;h&#257; s&#257;nuseti. Aya&#7747; vuccati bhikkhave bhavayogo. (Iti k&#257;mayogo bhavayogo)</p>

					<p class="f4">Diṭṭhiyogo ca katha&#7747; hoti? Idha bhikkhave ekacco diṭṭhīna&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; nappaj&#257;n&#257;ti. Tassa diṭṭhīna&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; appaj&#257;nato <a id="pg011"><span class="f2 g"><b>[page 011]</b></span></a> yo diṭṭhisu diṭṭhir&#257;go diṭṭhinandi diṭṭhisineho diṭṭhimucch&#257; diṭṭhipip&#257;s&#257; diṭṭhipari&#7735;&#257;ho diṭṭhiajjhos&#257;na&#7747; diṭṭhita&#7751;h&#257; s&#257;nuseti. Aya&#7747; vuccati bhikkhave diṭṭhiyogo. (Iti k&#257;mayogo bhavayogo diṭṭhiyogo)</p>

					<p class="f4">Avijj&#257;yogo ca katha&#7747; hoti? Idha bhikkhave ekacco channa&#7747; phass&#257;yatan&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; nappaj&#257;n&#257;ti. Tassa channa&#7747; phass&#257;yatan&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; appaj&#257;nato y&#257; chasu phass&#257;yatanesu avijj&#257; a&#241;&#241;&#257;&#7751;a&#7747; s&#257;nuseti, aya&#7747; vuccati bhikkhave avijj&#257;yogo. (Iti k&#257;mayogo bhavayogo diṭṭhiyogo avijj&#257;yogo. )</p>

					<p class="f4">Sa&#7747;yutto p&#257;pakehi akusalehi dhammehi sa&#7747;kilesikehi ponobhavikehi sadarehi dukkhavip&#257;kehi &#257;yati&#7747; j&#257;tijar&#257;mara&#7751;ikehi, tasm&#257; ayogakkhemīti vuccati.</p>

					<p class="f4">Ime kho bhikkhave catt&#257;ro yog&#257;.</p>

					<p class="f4">Catt&#257;ro'me bhikkhave visa&#7747;yog&#257;. Katame catt&#257;ro?<br />
					K&#257;mayogavisa&#7747;yogo bhavayogavisa&#7747;yogo diṭṭhiyogavisa&#7747;yogo avijj&#257;yogavisa&#7747;yogo.</p>

					<p class="f4">Katamo ca bhikkhave k&#257;mayogavisa&#7747;yogo? Idha bhikkhave ekacco k&#257;m&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; paj&#257;n&#257;ti. Tassa k&#257;m&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; paj&#257;nato yo k&#257;mesu k&#257;mar&#257;go k&#257;manandi k&#257;masineho k&#257;mamucch&#257; k&#257;mapip&#257;s&#257; k&#257;mapari&#7735;&#257;ho k&#257;majjhos&#257;na&#7747; k&#257;mata&#7751;h&#257; s&#257; n&#257;nuseti. Aya&#7747; vuccati bhikkhave k&#257;mayogavisa&#7747;yogo. (Iti k&#257;mayogavisa&#7747;yogo. )</p>

					<p class="f4">[BJT Page 024]</p>

					<p class="f4">Bhavayogavisa&#7747;yogo ca katha&#7747; hoti? Idha bhikkhave ekacco bhav&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; paj&#257;n&#257;ti. Tassa bhav&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; paj&#257;nato yo bhavesu bhavar&#257;go bhavanandi bhavasineho bhavamucch&#257; bhavapip&#257;s&#257; bhavapari&#7735;&#257;ho bhavajjhos&#257;na&#7747; bhavata&#7751;h&#257; s&#257; n&#257;nuseti. Aya&#7747; vuccati bhikkhave bhavayogavisa&#7747;yogo. (Iti k&#257;mayogavisa&#7747;yogo bhavayogavisa&#7747;yogo. )</p>

					<p class="f4">Diṭṭhiyogavisa&#7747;yogo ca katha&#7747; hoti? Idha bhikkhave ekacco diṭṭhīna&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca <a id="pg012"><span class="f2 g"><b>[page 012]</b></span></a> nissara&#7751;a&#241;ca yath&#257;bh&#363;ta&#7747; paj&#257;n&#257;ti. Tassa diṭṭhīna&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; paj&#257;nato yo diṭṭhīsu diṭṭhir&#257;go diṭṭhinandi diṭṭhimucch&#257; diṭṭhipip&#257;s&#257; diṭṭhipari&#7735;&#257;ho diṭṭhiajjhos&#257;na&#7747; diṭṭhita&#7751;h&#257; s&#257; n&#257;nuseti. Aya&#7747; vuccati bhikkhave diṭṭhiyogavisa&#7747;yogo. (Iti k&#257;mayogavisa&#7747;yogo bhavayogavisa&#7747;yogo diṭṭhiyogavisa&#7747;yogo. )</p>

					<p class="f4">Avijj&#257;yogavisa&#7747;yogo ca katha&#7747; hoti? Idha bhikkhave ekacco channa&#7747; phass&#257;yatan&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; paj&#257;n&#257;ti. Tassa channa&#7747; phass&#257;yatan&#257;na&#7747; samudaya&#241;ca atthagama&#241;ca ass&#257;da&#241;ca &#257;dīnava&#241;ca nissara&#7751;a&#241;ca yath&#257;bh&#363;ta&#7747; paj&#257;nato y&#257; chasu phass&#257;yatanesu avijj&#257; a&#241;&#241;&#257;&#7751;a&#7747; s&#257; n&#257;nuseti. Aya&#7747; vuccati bhikkhave avijj&#257;yogavisa&#7747;yogo. (Iti k&#257;mayogavisa&#7747;yogo bhavayogavisa&#7747;yogo diṭṭhiyogavisa&#7747;yogo avijj&#257;yogavisa&#7747;yogo. )</p>

					<p class="f4">Visa&#7747;yutto p&#257;pakehi akusalehi dhammehi sa&#7747;kilesikehi ponobhavikehi sadarehi dukkhavip&#257;kehi &#257;yati&#7747; j&#257;tijar&#257;mara&#7751;ikehi. Tasm&#257; yogakkhemīti vuccati.</p>

					<p class="f4">Ime kho bhikkhave catt&#257;ro visa&#7747;yog&#257;ti.</p>

					<p class="f4">26. K&#257;mayogena sa&#7747;yutt&#257; bhavayogena c&#363;bhaya&#7747;,<br />
					Diṭṭhiyogena sa&#7747;yutt&#257; avijj&#257;ya purakkhat&#257;,<br />
					Satt&#257; gacchanti sa&#7747;s&#257;ra&#7747; j&#257;timara&#7751;ag&#257;mino.</p>

					<p class="f4">27. Ye ca k&#257;me pari&#241;&#241;&#257;ya bhavayoga&#241;ca sabbaso,<br />
					Diṭṭhiyoga&#7747; sam&#363;hacca avijja&#241;ca vir&#257;jaya&#7747;,<br />
					Sabbayogavisa&#7747;yutt&#257; te ve yog&#257;tig&#257; munīti.</p>

					<p class="f4">Bhaṇḍag&#257;mavaggo paṭhamo.</p>

					<p class="f4">Tassudd&#257;na&#7747;:<br />
					Anubuddha&#7747; papatita&#7747; dve khata&#7747; anusotapa&#241;cama&#7747;,<br />
					<a id="pg013"><span class="f2 g"><b>[page 013]</b></span></a> appassuto ca sobhenti ves&#257;rajja&#7747; ta&#7751;h&#257;yogena te das&#257;'ti.</p>

					<p class="f4">[BJT Page 026]</p>

					<p class="f4">2. Caravaggo</p>

					<p class="f4">4. 1. 2. 1.<br />
					(Carantasutta&#7747;)<br />
					(S&#257;vatthinid&#257;na&#7747;:)</p>

					<p class="f4">11. Carato cepi bhikkhave bhikkhuno uppajjati k&#257;mavitakko v&#257;<br />
					Vy&#257;p&#257;davitakko v&#257; vihi&#7747;s&#257;vitakko v&#257;. Ta&#241;ca bhikkhu adhiv&#257;seti, nappajahati, na vinodeti, na vyantīkaroti, na anabh&#257;va&#7747; gameti. Carampi bhikkhave bhikkhu evambh&#363;to an&#257;t&#257;pī anott&#257;pī satata&#7747; samita&#7747; kusīto hīnaviriyo'ti vuccati.</p>

					<p class="f4">&#7788;hitassa cepi bhikkhave bhikkhuno uppajjati k&#257;mavitakko v&#257;<br />
					Vy&#257;p&#257;davitakko v&#257; vihi&#7747;s&#257;vitakko v&#257;. Ta&#241;ca bhikkhu adhiv&#257;seti, nappajahati, na vinodeti, na vyantīkaroti, na anabh&#257;va&#7747; gameti. &#7788;hitopi bhikkhave bhikkhu evambh&#363;to an&#257;t&#257;pī anott&#257;pī satata&#7747; samita&#7747; kusīto hīnaviriyo'ti vuccati.</p>

					<p class="f4">Nisinnassa cepi bhikkhave bhikkhuno uppajjati k&#257;mavitakko v&#257;<br />
					Vy&#257;p&#257;davitakko v&#257; vihi&#7747;s&#257;vitakko v&#257;. Ta&#241;ca bhikkhu adhiv&#257;seti, nappajahati, na vinodeti, na vyantīkaroti, na anabh&#257;va&#7747; gameti. Nisinnopi bhikkhave bhikkhu evambh&#363;to an&#257;t&#257;pī anott&#257;pī satata&#7747; samita&#7747; kusīto hīnaviriyo'ti vuccati.</p>

					<p class="f4">Say&#257;nassa cepi bhikkhave bhikkhuno j&#257;garassa uppajjati k&#257;mavitakko v&#257; vy&#257;p&#257;davitakko v&#257; vihi&#7747;s&#257;vitakko v&#257;. Ta&#241;ca bhikkhu adhiv&#257;seti, nappajahati, na vinodeti, na vyantīkaroti, na anabh&#257;va&#7747; gameti. Say&#257;nopi bhikkhave bhikkhu j&#257;garo evambh&#363;to an&#257;t&#257;pī anott&#257;pī satata&#7747; samita&#7747; kusīto hīnaviriyo'ti vuccati.</p>

					<p class="f4">Carato cepi bhikkhave bhikkhuno uppajjati k&#257;mavitakko v&#257;<br />
					Vy&#257;p&#257;davitakko v&#257; vihi&#7747;s&#257;vitakko v&#257;. Ta&#241;ca bhikkhu n&#257;dhiv&#257;seti, pajahati vinodeti, vyantīkaroti, anabh&#257;va&#7747; gameti. Carampi bhikkhave bhikkhu evambh&#363;to &#257;t&#257;pī ott&#257;pī satata&#7747; samita&#7747; &#257;raddhaviriyo pahitatto'ti vuccati.</p>

					<p class="f4">&#7788;hitassa cepi bhikkhave bhikkhuno uppajjati k&#257;mavitakko v&#257;<br />
					Vy&#257;p&#257;davitakko v&#257; vihi&#7747;s&#257;vitakko v&#257;. Ta&#241;ca bhikkhu n&#257;dhiv&#257;seti pajahati vinodeti vyantīkaroti anabh&#257;va&#7747; gameti. &#7788;hitopi bhikkhave bhikkhu evambh&#363;to &#257;t&#257;pī ott&#257;pī satata&#7747; samita&#7747; &#257;raddhaviriyo pahitatto'ti vuccati.</p>

					<p class="f4">Nisinnassa cepi bhikkhave bhikkhuno uppajjati k&#257;mavitakko v&#257;<br />
					Vy&#257;p&#257;davitakko v&#257; vihi&#7747;s&#257;vitakko v&#257;. Ta&#241;ca bhikkhu n&#257;dhiv&#257;seti pajahati vinodeti vyantīkaroti anabh&#257;va&#7747; gameti. Nisinnopi bhikkhave bhikkhu evambh&#363;to &#257;t&#257;pī ott&#257;pī satata&#7747; samita&#7747; &#257;raddhaviriyo pahitatto'ti vuccati.</p>

					<p class="f4">[BJT Page 028]<br />
					Say&#257;nassa cepi bhikkhave bhikkhuno j&#257;garassa uppajjati k&#257;mavitakko v&#257; vy&#257;p&#257;davitakko v&#257; vihi&#7747;s&#257;vitakko v&#257;. Ta&#7747; ca bhikkhu n&#257;dhiv&#257;seti pajahati, vinodeti, byantīkaroti, <a id="pg014"><span class="f2 g"><b>[page 014]</b></span></a> anabh&#257;va&#7747; gameti. Say&#257;nopi bhikkhave bhikkhu j&#257;garo evambh&#363;to &#257;t&#257;pī ott&#257;pī satata&#7747; samita&#7747; &#257;raddhaviriyo pahitatto'ti vuccatīti.</p>

					<p class="f4">28. Cara&#7747; v&#257; yadi v&#257; tiṭṭha&#7747; nisinno udav&#257; saya&#7747;,<br />
					Yo vitakka&#7747; vitakketi p&#257;paka&#7747; gehanissita&#7747;.</p>

					<p class="f4">29. Kummagga&#7747; paṭipanno so mohaneyyesu mucchito,<br />
					Abhabbo t&#257;diso bhikkhu phuṭṭhu&#7747; sambodhimuttama&#7747;.</p>

					<p class="f4">30. Yo cara&#7747; v&#257; tiṭṭha&#7747; v&#257; nisinno udav&#257; saya&#7747;,<br />
					Vitakka&#7747; samayitv&#257;na vitakk&#363;pasame rato,<br />
					Bhabbo so t&#257;diso bhikkhu phuṭṭhu&#7747; sambodhimuttamanti.</p>

					<p class="f4">4. 1. 2. 2.<br />
					(Sīlasutta&#7747;)</p>

					<p class="f4">12. Sampannasīl&#257; bhikkhave viharatha sampannap&#257;timokkh&#257;. P&#257;timokkhasa&#7747;varasa&#7747;vut&#257; viharatha &#257;c&#257;ragocarasampann&#257; a&#7751;umattesu vajjesu bhayadass&#257;vino. Sam&#257;d&#257;ya sikkhatha sikkh&#257;padesu. Sampannasīl&#257;n&#257;&#7747; vo bhikkhave viharata&#7747; sampannap&#257;timokkh&#257;na&#7747; p&#257;timokkhasa&#7747;varasa&#7747;vut&#257;na&#7747; viharata&#7747; &#257;c&#257;ragocarasampann&#257;na&#7747; a&#7751;umattesu vajjesu bhayadass&#257;vīna&#7747; sam&#257;d&#257;ya sikkhata&#7747; sikkh&#257;padesu, kimassa uttari&#7747; kara&#7751;īya&#7747;?</p>

					<p class="f4">Carato cepi bhikkhave bhikkhuno abhijjh&#257; vy&#257;p&#257;do vigato<br />
					Hoti. Thīnamiddha&#7747; uddhaccakukkucca&#7747; vicikicch&#257; pahī&#7751;&#257; hoti. &#256;raddha&#7747; hoti viriya&#7747; asallīna&#7747;. Upaṭṭhit&#257; sati apammuṭṭh&#257;. Passaddho k&#257;yo as&#257;raddho. Sam&#257;hita&#7747; citta&#7747; ekagga&#7747;. Carampi bhikkhave bhikkhu evambh&#363;to &#257;t&#257;pī ott&#257;pī satata&#7747; samita&#7747; &#257;raddhaviriyo pahitatto'ti vuccati.</p>

					<p class="f4">&#7788;hitassa cepi bhikkhave bhikkhuno abhijjh&#257; vy&#257;p&#257;do vigato hoti. Thīnamiddha&#7747; uddhaccakukkucca&#7747; vicikicch&#257; pahī&#7751;&#257; hoti. &#256;raddha&#7747; hoti viriya&#7747; asallīna&#7747;. Upaṭṭhit&#257; sati apammuṭṭh&#257;. Passaddho k&#257;yo as&#257;raddho. Sam&#257;hita&#7747; citta&#7747; ekagga&#7747;. &#7788;hitopi bhikkhave bhikkhu evambh&#363;to &#257;t&#257;pī ott&#257;pī satata&#7747; samita&#7747; &#257;raddhaviriyo pahitatto'ti vuccati.</p>

					<p class="f4">[BJT Page 030]</p>

					<p class="f4">Nisinnassa cepi bhikkhave bhikkhuno abhijjh&#257; vy&#257;p&#257;do vigato hoti. Thīnamiddha&#7747; uddhaccakukkucca&#7747; vicikicch&#257; pahī&#7751;&#257; hoti. &#256;raddha&#7747; hoti viriya&#7747; asallīna&#7747;. Upaṭṭhit&#257; sati apammuṭṭh&#257;. 1 Passaddho k&#257;yo as&#257;raddho. Sam&#257;hita&#7747; citta&#7747; ekagga&#7747;. Nisinnopi bhikkhave bhikkhu evambh&#363;to &#257;t&#257;pī ott&#257;pī satata&#7747; samita&#7747; <a id="pg015"><span class="f2 g"><b>[page 015]</b></span></a> &#257;raddhaviriyo pahitatto'ti vuccati.</p>

					<p class="f4">Say&#257;nassa cepi bhikkhave bhikkhuno j&#257;garassa abhijjh&#257; vy&#257;p&#257;do vigato hoti. Thīnamiddha&#7747; uddhaccakukkucca&#7747; vicikicch&#257; pahī&#7751;&#257; hoti. &#256;raddha&#7747; hoti viriya&#7747; asallīna&#7747;. Upaṭṭhit&#257; sati apammuṭṭh&#257;. Passaddho k&#257;yo as&#257;raddho. Sam&#257;hita&#7747; citta&#7747; ekagga&#7747;. Say&#257;nopi bhikkhave bhikkhu j&#257;garo evambh&#363;to &#257;t&#257;pī ott&#257;pī satata&#7747; samita&#7747; &#257;raddhaviriyo pahitatto'ti vuccatīti.</p>

					<p class="f4">31. Yata&#7747; care yata&#7747; tiṭṭhe yata&#7747; acche yata&#7747; saye,<br />
					Yata&#7747; sammi&#241;jaye bhikkhu yatameva na&#7747; pas&#257;raye.</p>

					<p class="f4">32. Uddha&#7747; tiriya&#7747; ap&#257;cīna&#7747; y&#257;vat&#257; jagato gati,<br />
					Samavekkhit&#257; ca dhamm&#257;na&#7747; khandh&#257;na&#7747; udayabbaya&#7747;.</p>

					<p class="f4">33. Cetosamathas&#257;mīci&#7747; sikkham&#257;na&#7747; sad&#257; sata&#7747;,<br />
					Satata&#7747; pahitatto'ti &#257;hu bhikkhu&#7747; tath&#257;vidhanti.</p>

					<p class="f4">4. 1. 2. 3.</p>

					<p class="f4">(Padh&#257;nasutta&#7747;)</p>

					<p class="f4">13. Catt&#257;rim&#257;ni bhikkhave sammappadh&#257;n&#257;ni. Katam&#257;ni catt&#257;ri?<br />
					Idha bhikkhave bhikkhu anuppann&#257;na&#7747; p&#257;pak&#257;na&#7747; akusal&#257;na&#7747; dhamm&#257;na&#7747; anupp&#257;d&#257;ya chanda&#7747; janeti, v&#257;yamati, viriya&#7747; &#257;rabhati, citta&#7747; pagga&#7751;h&#257;ti padahati.</p>

					<p class="f4">Uppann&#257;na&#7747; p&#257;pak&#257;na&#7747; akusal&#257;na&#7747; dhamm&#257;na&#7747; pah&#257;&#7751;&#257;ya chanda&#7747; janeti, v&#257;yamati, viriya&#7747; &#257;rabhati, citta&#7747; pagga&#7751;h&#257;ti padahati.</p>

					<p class="f4">Anuppann&#257;na&#7747; kusal&#257;na&#7747; dhamm&#257;na&#7747; upp&#257;d&#257;ya chanda&#7747; janeti, v&#257;yamati, viriya&#7747; &#257;rabhati, citta&#7747; pagga&#7751;h&#257;ti padahati.</p>

					<p class="f4">Uppann&#257;na&#7747; kusal&#257;na&#7747; dhamm&#257;na&#7747; ṭhitiy&#257; asammos&#257;ya bhīyobh&#257;v&#257;ya vepull&#257;ya bh&#257;van&#257;ya p&#257;rip&#363;riy&#257; chanda&#7747; janeti, v&#257;yamati, viriya&#7747; &#257;rabhati, citta&#7747; pagga&#7751;h&#257;ti padahati.</p>

					<p class="f4">Im&#257;ni kho bhikkhave catt&#257;ri sammappadh&#257;n&#257;nīti.</p>

					<p class="f4">1. Asamm&#363;&#7735;h&#257; machasa&#7747;.</p>

					<p class="f4">[BJT Page 032.]</p>

					<p class="f4">34. Sammappadh&#257;n&#257; m&#257;radheyy&#257;dhibh&#363;t&#257; 1<br />
					Te asit&#257; j&#257;timara&#7751;abhayassa p&#257;rag&#363;,<br />
					Te tusit&#257; jetv&#257;na m&#257;ra&#7747; sav&#257;hini&#7747; 2<br />
					Te anej&#257; (sabba&#7747;) namucibala&#7747; up&#257;tivatt&#257; te sukhit&#257;ti.</p>

					<p class="f4">4. 1. 2. 4.<br />
					(Sa&#7747;varappadh&#257;nasutta&#7747;)</p>

					<p class="f4">14. <a id="pg016"><span class="f2 g"><b>[page 016]</b></span></a> catt&#257;rim&#257;ni bhikkhave padh&#257;n&#257;ni, katam&#257;ni catt&#257;ri? Sa&#7747;varappadh&#257;na&#7747; pah&#257;&#7751;appadh&#257;na&#7747;, bh&#257;vanappadh&#257;na&#7747;, anurakkha&#7751;appadh&#257;na&#7747;.</p>

					<p class="f4">Katama&#241;ca bhikkhave sa&#7747;varappadh&#257;na&#7747;? Idha bhikkhave bhikkhu cakkhun&#257; r&#363;pa&#7747; disv&#257; na nimittagg&#257;hī hoti n&#257;nuvya&#241;janagg&#257;hī, yatv&#257;dhikara&#7751;ameta&#7747; cakkhundriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati, rakkhati cakkhundriya&#7747;, cakkhundriye sa&#7747;vara&#7747; &#257;pajjati. Sotena sadda&#7747; sutv&#257; na nimittagg&#257;hī hoti n&#257;nuvya&#241;janagg&#257;hī, yatv&#257;dhikara&#7751;ameta&#7747; sotindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati, rakkhati sotindriya&#7747;, sotindriye sa&#7747;vara&#7747; &#257;pajjati. Gh&#257;&#7751;ena gandha&#7747; gh&#257;yitv&#257; na nimittagg&#257;hī hoti n&#257;nuvya&#241;janagg&#257;hī, yatv&#257;dhikara&#7751;ameta&#7747; gh&#257;&#7751;indriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati, rakkhati gh&#257;&#7751;indriya&#7747;, gh&#257;&#7751;indriye sa&#7747;vara&#7747; &#257;pajjati. Jivh&#257;ya rasa&#7747; s&#257;yitv&#257; na nimittagg&#257;hī hoti n&#257;nuvya&#241;janagg&#257;hī, yatv&#257;dhikara&#7751;ameta&#7747; jivhindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati, rakkhati jivhindriya&#7747;, jivhindriye sa&#7747;vara&#7747; &#257;pajjati. K&#257;yena phoṭṭhabba&#7747; phusitv&#257; na nimittagg&#257;hī hoti n&#257;nuvya&#241;janagg&#257;hī, yatv&#257;dhikara&#7751;ameta&#7747; k&#257;yindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati, rakkhati k&#257;yindriya&#7747;, k&#257;yindriye sa&#7747;vara&#7747; &#257;pajjati. Manas&#257; dhamma&#7747; vi&#241;&#241;&#257;ya na nimittagg&#257;hī hoti n&#257;nuvya&#241;janagg&#257;hī, yatv&#257;dhikara&#7751;ameta&#7747; manindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati, rakkhati manindriya&#7747;, manindriye sa&#7747;vara&#7747; &#257;pajjati. Ida&#7747; vuccati bhikkhave sa&#7747;varappadh&#257;na&#7747;.</p>

					<p class="f4">Katama&#241;ca bhikkhave pah&#257;&#7751;appadh&#257;na&#7747;? Idha bhikkhave bhikkhu uppanna&#7747; k&#257;mavitakka&#7747; n&#257;dhiv&#257;seti, pajahati, vinodeti, vyantīkaroti, anabh&#257;va&#7747; gameti. Uppanna&#7747; vy&#257;p&#257;davitakka&#7747; n&#257;dhiv&#257;seti, pajahati, vinodeti, vyantīkaroti, anabh&#257;va&#7747; gameti. Uppanna&#7747; vihi&#7747;s&#257;vitakka&#7747; n&#257;dhiv&#257;seti, pajahati, vinodeti, vyantīkaroti, anabh&#257;va&#7747; gameti. Uppannuppanne p&#257;pake akusale dhamme n&#257;dhiv&#257;seti, pajahati, vinodeti, byantīkaroti anabh&#257;va&#7747; gameti. Ida&#7747; vuccati bhikkhave pah&#257;&#7751;appadh&#257;na&#7747;:</p>

					<p class="f4">1. M&#257;radheyy&#257;bhibh&#363;ta&#7747; machasa&#7747;.<br />
					2. Sav&#257;hana&#7747; machasa&#7747;.</p>

					<p class="f4">[BJT Page 034]</p>

					<p class="f4">Katama&#241;ca bhikkhave bh&#257;vanappadh&#257;na&#7747;? Idha bhikkhave bhikkhu satisambojjha&#7749;ga&#7747; bh&#257;veti vivekanissita&#7747; vir&#257;ganissita&#7747; nirodhanissita&#7747; vossaggapari&#7751;&#257;mi&#7747;. Dhammavicayasambojjha&#7749;ga&#7747; bh&#257;veti vivekanissita&#7747; vir&#257;ganissita&#7747; nirodhanissita&#7747; vossaggapari&#7751;&#257;mi&#7747;. Viriyasambojjha&#7749;ga&#7747; bh&#257;veti vivekanissita&#7747; vir&#257;ganissita&#7747; nirodhanissita&#7747; vossaggapari&#7751;&#257;mi&#7747;. Pītisambojjha&#7749;ga&#7747; bh&#257;veti vivekanissita&#7747; vir&#257;ganissita&#7747; nirodhanissita&#7747; vossaggapari&#7751;&#257;mi&#7747;. Passaddhisambojjha&#7749;ga&#7747; bh&#257;veti vivekanissita&#7747; vir&#257;ganissita&#7747; nirodhanissita&#7747; vossaggapari&#7751;&#257;mi&#7747;. Sam&#257;dhisambojjha&#7749;ga&#7747; bh&#257;veti vivekanissita&#7747; vir&#257;ganissita&#7747; nirodhanissita&#7747; vossaggapari&#7751;&#257;mi&#7747;. Upekkh&#257;sambojjha&#7749;ga&#7747; bh&#257;veti vivekanissita&#7747; vir&#257;ganissita&#7747; nirodhanissita&#7747; vossaggapari&#7751;&#257;mi&#7747;. Ida&#7747; vuccati bhikkhave bh&#257;vanappadh&#257;na&#7747;.</p>

					<p class="f4"><a id="pg017"><span class="f2 g"><b>[page 017]</b></span></a> katama&#241;ca bhikkhave anurakkha&#7751;appadh&#257;na&#7747;? Idha bhikkhave bhikkhu uppanna&#7747; bhaddaka&#7747; sam&#257;dhinimitta&#7747; anurakkhati aṭṭhikasa&#241;&#241;a&#7747; pulavakasa&#241;&#241;a&#7747; vinīlakasa&#241;&#241;a&#7747; vipubbakasa&#241;&#241;a&#7747; vicchiddakasa&#241;&#241;a&#7747; uddhum&#257;takasa&#241;&#241;a&#7747;. Ida&#7747; vuccati bhikkhave anurakkha&#7751;appadh&#257;na&#7747;.</p>

					<p class="f4">Im&#257;ni kho bhikkhave catt&#257;ri padh&#257;n&#257;nīti.</p>

					<p class="f4">36. Sa&#7747;varo ca pah&#257;&#7751;a&#241;ca bh&#257;van&#257; anurakkha&#7751;&#257;,<br />
					Ete padh&#257;n&#257; catt&#257;ro desit&#257;diccabandhun&#257;,<br />
					Yehi bhikkhu idh&#257;t&#257;pī khaya&#7747; dukkhassa p&#257;pu&#7751;e'ti.</p>

					<p class="f4">4. 1. 2. 5.<br />
					(Aggapa&#241;&#241;attisutta&#7747;)</p>

					<p class="f4">15. Catasso im&#257; bhikkhave aggapa&#241;&#241;attiyo. Katam&#257; catasso?</p>

					<p class="f4">Etadagga&#7747; bhikkhave attabh&#257;vīna&#7747; yadida&#7747; r&#257;hu asurindo.<br />
					Etadagga&#7747; bhikkhave k&#257;mabhogīna&#7747; yadida&#7747; r&#257;j&#257; mandh&#257;t&#257;.<br />
					Etadagga&#7747; bhikkhave &#257;dhipateyy&#257;na&#7747; yadida&#7747; m&#257;ro p&#257;pim&#257;.</p>

					<p class="f4">Sadevake bhikkhave loke sam&#257;rake sabrahmake sassama&#7751;abr&#257;hma&#7751;iy&#257; paj&#257;ya sadevamanuss&#257;ya tath&#257;gato aggamakkh&#257;yati araha&#7747; samm&#257;sambuddho.</p>

					<p class="f4">Im&#257; kho bhikkhave catasso aggapa&#241;&#241;attiyo'ti</p>

					<p class="f4">37. R&#257;hagga&#7747;1 attabh&#257;vīna&#7747; mandh&#257;t&#257; k&#257;mabhogina&#7747;,<br />
					M&#257;ro &#257;dhipateyy&#257;na&#7747; iddhiy&#257; yasas&#257; jala&#7747;.</p>

					<p class="f4">38. Uddha&#7747; tiriya&#7747; ap&#257;cīna&#7747; y&#257;vat&#257; jagato gati,<br />
					Sadevakassa lokassa buddho agga&#7747; pavuccatī'ti</p>

					<p class="f4">1. R&#257;hugga&#7747; machasa&#7747;.</p>

					<p class="f4">[BJT Page 036]</p>

					<p class="f4">4. 1. 2. 6</p>

					<p class="f4">(Sokhummasutta&#7747;)</p>

					<p class="f4">16. Catt&#257;rim&#257;ni bhikkhave sokhumm&#257;ni. Katam&#257;ni catt&#257;ri?<br />
					Idha bhikkhave bhikkhu r&#363;pasokhummena samann&#257;gato hoti paramena, tena ca r&#363;pasokhummena a&#241;&#241;a&#7747; r&#363;pasokhumma&#7747; uttaritara&#7747; v&#257; pa&#7751;ītatara&#7747; v&#257; na samanupassati. Tena ca r&#363;pasokhummena a&#241;&#241;a&#7747; r&#363;pasokhumma&#7747; uttaritara&#7747; v&#257; pa&#7751;ītatara&#7747; v&#257; na pattheti.</p>

					<p class="f4">Vedan&#257;sokhummena <a id="pg018"><span class="f2 g"><b>[page 018]</b></span></a> samann&#257;gato hoti paramena. Tena ca vedan&#257;sokhummena a&#241;&#241;a&#7747; vedan&#257;sokhumma&#7747; uttaritara&#7747; v&#257; pa&#7751;ītatara&#7747; v&#257; na samanupassati. Tena ca vedan&#257;sokhummena a&#241;&#241;a&#7747; vedan&#257;sokhumma&#7747; uttaritara&#7747; v&#257; pa&#7751;ītatara&#7747; v&#257; na pattheti.</p>

					<p class="f4">Sa&#241;&#241;&#257;sokhummena samann&#257;gato hoti paramena. Tena ca sa&#241;&#241;&#257;sokhummena a&#241;&#241;a&#7747; sa&#241;&#241;&#257;sokhumma&#7747; uttaritara&#7747; v&#257; pa&#7751;ītatara&#7747; v&#257; na samanupassati. Tena ca sa&#241;&#241;&#257;sokhummena a&#241;&#241;a&#7747; sa&#241;&#241;&#257;sokhumma&#7747; uttaritara&#7747; v&#257; pa&#7751;ītatara&#7747; v&#257; na pattheti.</p>

					<p class="f4">Sa&#7747;kh&#257;rasokhummena samann&#257;gato hoti paramena. Tena ca sa&#7747;kh&#257;ra sokhummena a&#241;&#241;a&#7747; sa&#7747;kh&#257;rasokhumma&#7747; uttaritara&#7747; v&#257; pa&#7751;ītatara&#7747; v&#257; na samanupassati. Tena ca sa&#7747;kh&#257;rasokhummena a&#241;&#241;a&#7747; sa&#7747;kh&#257;ra sokhumma&#7747; uttaritara&#7747; v&#257; pa&#7751;ītatara&#7747; v&#257; na pattheti.</p>

					<p class="f4">Im&#257;ni kho bhikkhave catt&#257;ri sokhumm&#257;nīti.</p>

					<p class="f4">39. R&#363;pasokhummata&#7747; &#241;atv&#257; vedan&#257;na&#241;ca sambhava&#7747;,<br />
					Sa&#241;&#241;&#257; yato samudeti attha&#7747; gacchati yattha ca.</p>

					<p class="f4">40. Sa&#7747;kh&#257;re parato &#241;atv&#257; dukkhato no ca attato,<br />
					Sa ve sammaddaso bhikkhu santo santipade rato,<br />
					Dh&#257;reti antima&#7747; deha&#7747; jetv&#257; m&#257;ra&#7747; sav&#257;hininti.</p>

					<p class="f4">4. 1. 2. 7</p>

					<p class="f4">(Agatisutta&#7747;)</p>

					<p class="f4">17. Catt&#257;rim&#257;ni bhikkhave agatigaman&#257;ni katam&#257;ni catt&#257;ri?<br />
					Chand&#257;gati&#7747; gacchati. Dos&#257;gati&#7747; gacchati. Moh&#257;gati&#7747; gacchati. Bhay&#257;gati&#7747; gacchati. Im&#257;ni kho bhikkhave catt&#257;ri agatigaman&#257;nīti.</p>

					<p class="f4">41. Chand&#257; dos&#257; bhay&#257; moh&#257; yo dhamma&#7747; ativattati,<br />
					Nihīyati tassa yaso k&#257;lapakkheva candim&#257;'ti.</p>

					<p class="f4">[BJT Page 038]</p>

					<p class="f4">4. 1. 2. 8.</p>

					<p class="f4">(N&#257;gatisutta&#7747;)</p>

					<p class="f4">18. Catt&#257;rim&#257;ni bhikkhave n&#257;gatigaman&#257;ni. Katam&#257;ni catt&#257;ri?<br />
					Na chand&#257;gati&#7747; gacchati. Na dos&#257;gati&#7747; gacchati. Na moh&#257;gati&#7747; gacchati. Na bhay&#257;gati&#7747; gacchati.</p>

					<p class="f4">Im&#257;ni kho bhikkhave catt&#257;ri n&#257;gatigaman&#257;nīti.</p>

					<p class="f4">42. Chand&#257; dos&#257; bhay&#257; moh&#257; yo dhamma&#7747; n&#257;tivattati,<br />
					&#256;p&#363;rati tassa yaso sukkapakkheva candim&#257;'ti.</p>

					<p class="f4">4. 1. 2. 9.<br />
					(Agatin&#257;gatisutta&#7747;)</p>

					<p class="f4">19. Catt&#257;rim&#257;ni bhikkhave agatigaman&#257;ni. Katam&#257;ni catt&#257;ri?<br />
					<a id="pg019"><span class="f2 g"><b>[page 019]</b></span></a> chand&#257;gati&#7747; gacchati. Dos&#257;gati&#7747; gacchati. Moh&#257;gati&#7747; gacchati. Bhay&#257;gati&#7747; gacchati.</p>

					<p class="f4">Im&#257;ni kho bhikkhave catt&#257;ri agatigaman&#257;nīti.</p>

					<p class="f4">Catt&#257;rim&#257;ni bhikkhave n&#257;gatigaman&#257;ni. Katam&#257;ni catt&#257;ri?<br />
					Na chand&#257;gati&#7747; gacchati. Na dos&#257;gati&#7747; gacchati. Na moh&#257;gati&#7747; gacchati. Na bhay&#257;gati&#7747; gacchati.</p>

					<p class="f4">Im&#257;ni kho bhikkhave catt&#257;ri n&#257;gatigaman&#257;nīti.</p>

					<p class="f4">43. Chand&#257; dos&#257; bhay&#257; moh&#257; yo dhamma&#7747; ativattati,<br />
					Nihīyati tassa yaso k&#257;lapakkheva candim&#257;'ti.</p>

					<p class="f4">44. Chand&#257; dos&#257; bhay&#257; moh&#257; yo dhamma&#7747; n&#257;tivattati,<br />
					&#256;p&#363;rati tassa yaso sukkapakkheva candim&#257;'ti.</p>

					<p class="f4">4. 1. 2. 10<br />
					(Bhattuddesasutta&#7747;)</p>

					<p class="f4">20. Cat&#363;hi bhikkhave dhammehi samann&#257;gato bhattuddesako yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Chand&#257;gati&#7747; gacchati. Dos&#257;gati&#7747; gacchati. Moh&#257;gati&#7747; gacchati. Bhay&#257;gati&#7747; gacchati.<br />
					Imehi kho bhikkhave cat&#363;hi dhammehi samann&#257;gato bhattuddesako yath&#257;bhata&#7747; nikkhitto eva&#7747; niraye.</p>

					<p class="f4">[BJT Page 040]<br />
					Cat&#363;hi bhikkhave dhammehi samann&#257;gato bhattuddesako yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Na chand&#257;gati&#7747; gacchati. Na dos&#257;gati&#7747; gacchati. Na moh&#257;gati&#7747; gacchati. Na bhay&#257;gati&#7747; gacchati.</p>

					<p class="f4">Imehi kho bhikkhave cat&#363;hi dhammehi samann&#257;gato bhattuddesako yath&#257;bhata&#7747; nikkhitto eva&#7747; saggeti.</p>

					<p class="f4">45. Ye keci k&#257;mesu asa&#241;&#241;at&#257; jan&#257;<br />
					Adhammik&#257; honti adhammag&#257;rav&#257;,<br />
					Chand&#257; ca dos&#257; ca bhay&#257; ca g&#257;mino 1<br />
					Parisakkas&#257;vo 2 ca panesa vuccati.<br />
					Eva&#7747; hi vutta&#7747; sama&#7751;ena j&#257;nat&#257;</p>

					<p class="f4">46. Tasm&#257; hi te sappuris&#257; pasa&#7747;siy&#257;,<br />
					Dhamme ṭhit&#257; ye na karonti p&#257;paka&#7747;,<br />
					Na chandados&#257; na bhay&#257; ca g&#257;mino.<br />
					Paris&#257;ya maṇḍo ca panesa vuccati.<br />
					Eva&#7747; hi vutta&#7747; sama&#7751;ena j&#257;nat&#257;'ti.</p>

					<p class="f4">Caravaggo dutiyo.</p>

					<p class="f4">Tassudd&#257;na&#7747;:<br />
					Cara&#7747; sīla&#7747; padh&#257;n&#257;nī sa&#7747;vara pa&#241;&#241;atti pa&#241;cama&#7747;,<br />
					Sokhumma&#7747; tayo agati bhattuddesena te das&#257;ti.</p>

					<p class="f4">1. Chand&#257; dos&#257; moh&#257; ca bhay&#257; g&#257;mino machasa&#7747;.<br />
					2. Paris&#257; kasavo machasa&#7747;.</p>

					<p class="f4">[BJT Page 042]</p>

					<p class="f4">3. Uruvelavaggo.<br />
					4. 1. 3. 1.<br />
					(Paṭhama uruvelasutta&#7747;)</p>

					<p class="f4">21. <a id="pg020"><span class="f2 g"><b>[page 020]</b></span></a> (eva&#7747; me suta&#7747;:) eka&#7747; samaya&#7747; bhagav&#257; s&#257;vatthiya&#7747; viharati jetavane an&#257;thapiṇḍikassa &#257;r&#257;me. Tatra kho bhagav&#257; bhikkh&#363; &#257;mantesi bhikkhavo'ti. Bhadanteti te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Ekamid&#257;ha&#7747; bhikkhave samaya&#7747; uruvel&#257;ya&#7747; vihar&#257;mi najj&#257; nera&#241;jar&#257;ya tīre ajap&#257;lanigrodhe paṭham&#257;bhisambuddho.<br />
					Tassa mayha&#7747; bhikkhave rahogatassa patisallīnassa eva&#7747; cetaso parivitakko udap&#257;di: dukkha&#7747; kho ag&#257;ravo viharati appatisso. Kannu kho aha&#7747; sama&#7751;a&#7747; v&#257; br&#257;hma&#7751;a&#7747; v&#257; sakkatv&#257; garukatv&#257; upaniss&#257;ya vihareyyanti. Tassa mayha&#7747; bhikkhave etadahosi:</p>

					<p class="f4">Aparip&#363;rassa kho aha&#7747; sīlakkhandhassa p&#257;rip&#363;riy&#257; a&#241;&#241;a&#7747; sama&#7751;a&#7747; v&#257; br&#257;hma&#7751;a&#7747; v&#257; sakkatv&#257; garukatv&#257; upaniss&#257;ya vihareyya&#7747;, na kho pan&#257;ha&#7747; pass&#257;mi sadevake loke sam&#257;rake sabrahmake sassama&#7751;abr&#257;hma&#7751;iy&#257; paj&#257;ya sadevamanuss&#257;ya a&#241;&#241;a&#7747; sama&#7751;a&#7747; v&#257; br&#257;hma&#7751;a&#7747; v&#257; attan&#257; sīlasampannatara&#7747; yamaha&#7747; sakkatv&#257; garukatv&#257; upaniss&#257;ya vihareyya&#7747;.</p>

					<p class="f4">Aparip&#363;rassa kho aha&#7747; sam&#257;dhikkhandhassa p&#257;rip&#363;riy&#257; a&#241;&#241;a&#7747; sama&#7751;a&#7747; v&#257; br&#257;hma&#7751;a&#7747; v&#257; sakkatv&#257; garukatv&#257; upaniss&#257;ya vihareyya&#7747;, na kho pan&#257;ha&#7747; pass&#257;mi sadevake loke sam&#257;rake sabrahmake sassama&#7751;abr&#257;hma&#7751;iy&#257; paj&#257;ya sadevamanuss&#257;ya a&#241;&#241;a&#7747; sama&#7751;a&#7747; v&#257; br&#257;hma&#7751;a&#7747; v&#257; attan&#257; sam&#257;dhi sampannatara&#7747; yamaha&#7747; sakkatv&#257; garukatv&#257; upaniss&#257;ya vihareyya&#7747;.</p>

					<p class="f4">Aparip&#363;rassa kho aha&#7747; pa&#241;&#241;&#257;kkhandhassa p&#257;rip&#363;riy&#257; a&#241;&#241;a&#7747; sama&#7751;a&#7747; v&#257; br&#257;hma&#7751;a&#7747; v&#257; sakkatv&#257; garukatv&#257; upaniss&#257;ya vihareyya&#7747;, na kho pan&#257;ha&#7747; pass&#257;mi sadevake loke sam&#257;rake sabrahmake sassama&#7751;abr&#257;hma&#7751;iy&#257; paj&#257;ya sadevamanuss&#257;ya a&#241;&#241;a&#7747; sama&#7751;a&#7747; v&#257; br&#257;hma&#7751;a&#7747; v&#257; attan&#257; pa&#241;&#241;&#257;sampannatara&#7747; yamaha&#7747; sakkatv&#257; garukatv&#257; upaniss&#257;ya vihareyya&#7747;.</p>

					<p class="f4">Aparip&#363;rassa kho aha&#7747; vimuttikkhandhassa p&#257;rip&#363;riy&#257; a&#241;&#241;a&#7747; sama&#7751;a&#7747; v&#257; br&#257;hma&#7751;a&#7747; v&#257; sakkatv&#257; garukatv&#257; upaniss&#257;ya vihareyya&#7747;, na kho pan&#257;ha&#7747; pass&#257;mi sadevake loke sam&#257;rake sabrahmake sassama&#7751;abr&#257;hma&#7751;iy&#257; paj&#257;ya sadevamanuss&#257;ya a&#241;&#241;a&#7747; sama&#7751;a&#7747; v&#257; br&#257;hma&#7751;a&#7747; v&#257; attan&#257; vimuttisampannatara&#7747; yamaha&#7747; sakkatv&#257; garukatv&#257; upaniss&#257;ya vihareyyanti.</p>

					<p class="f4">Tassa mayha&#7747; bhikkhave etadahosi: yann&#363;n&#257;ha&#7747; yop&#257;ya&#7747; dhammo may&#257; abhisambuddho tameva dhamma&#7747; sakkatv&#257; garukatv&#257; upaniss&#257;ya vihareyyanti.</p>

					<p class="f4">[BJT Page 044.]<br />
					Atha kho bhikkhave brahm&#257; sahampati mama cetas&#257; <a id="pg021"><span class="f2 g"><b>[page 021]</b></span></a> cetoparivitakkama&#241;&#241;&#257;ya seyyath&#257;pi n&#257;ma balav&#257; puriso sammi&#241;jita&#7747; 1 v&#257; b&#257;ha&#7747; pas&#257;reyya, pas&#257;rita&#7747; v&#257; b&#257;ha&#7747; sammi&#241;jeyya, evameva&#7747; brahmaloke antarahito mama purato p&#257;turahosi.</p>

					<p class="f4">Atha kho bhikkhave brahm&#257; sahampati eka&#7747;sa&#7747; uttar&#257;sa&#7749;ga&#7747; karitv&#257; dakkhi&#7751;a&#7747; j&#257;&#7751;umaṇḍala&#7747; puthuviya&#7747; nihantv&#257; yen&#257;ha&#7747; tena&#241;jali&#7747; pa&#7751;&#257;metv&#257; ma&#7747; etadavoca: evameta&#7747; bhagav&#257; evameta&#7747; sugata, yepi te bhante ahesu&#7747; atītamaddh&#257;na&#7747; arahanto samm&#257;sambuddh&#257;. Tepi bhagavanto dhamma&#7747; yeva sakkatv&#257; garukatv&#257; upaniss&#257;ya vihari&#7747;su. Yepi te bhante bhavisasanti an&#257;gatamaddh&#257;na&#7747; arahanto samm&#257;sambuddh&#257;, tepi bhagavanto dhamma&#7747; yeva sakkatv&#257; garukatv&#257; upaniss&#257;ya viharissanti. Bhagav&#257;pi bhante etarahi araha&#7747; samm&#257;sambuddho dhamma&#7747; yeva sakkatv&#257; garukatv&#257; upaniss&#257;ya viharat&#363;ti.</p>

					<p class="f4">Idamavoca brahm&#257; sahampati. Ida&#7747; vatv&#257; ath&#257;para&#7747; etadavoca:</p>

					<p class="f4">47. Ye cabbhatīt&#257; 2 sambuddh&#257; ye ca buddh&#257; an&#257;gat&#257;,<br />
					Yo cetarahi sambuddho bahunna&#7747; sokan&#257;sano.</p>

					<p class="f4">48. Sabbe saddhammagaruno viha&#7747;su viharanti ca,<br />
					Athopi viharissanti es&#257; buddh&#257;na dhammat&#257;.</p>

					<p class="f4">49. Tasm&#257; hi atthak&#257;mena mahattamabhika&#7749;khat&#257;,<br />
					Saddhammo garuk&#257;tabbo sara&#7747; buddh&#257;nas&#257;sananti.</p>

					<p class="f4">Idamavoca bhikkhave brahm&#257; sahampati. Ida&#7747; vatv&#257; ma&#7747; abhiv&#257;detv&#257; padakkhi&#7751;a&#7747; katv&#257; tatthevantaradh&#257;yī.</p>

					<p class="f4">Athakhv&#257;ha&#7747; bhikkhave brahmuno ca ajjhesana&#7747; viditv&#257; attano ca patir&#363;pa&#7747;, yop&#257;ya&#7747; dhammo may&#257; abhisambuddho tameva dhamma&#7747; sakkatv&#257; garukatv&#257; upaniss&#257;ya vih&#257;si&#7747;. Yato ca kho bhikkhave sa&#7749;ghopi mahattena samann&#257;gato atha me sa&#7749;ghepi (tibba) g&#257;ravoti.</p>

					<p class="f4">4. 1. 3. 2.<br />
					( Dutiya uruvelasutta&#7747;)</p>

					<p class="f4">(S&#257;vatthinid&#257;na&#7747;:)</p>

					<p class="f4">22. <a id="pg022"><span class="f2 g"><b>[page 022]</b></span></a> ekamid&#257;ha&#7747; bhikkhave samaya&#7747; uruvel&#257;ya&#7747; vihar&#257;mi najj&#257; nera&#241;jar&#257;ya tīre ajap&#257;lanigrodhe paṭham&#257;bhisambuddho. Atha kho bhikkhave sambahul&#257; br&#257;hma&#7751;&#257; ji&#7751;&#7751;&#257; vuddh&#257; mahallak&#257; addhagat&#257; vayoanuppatt&#257; yen&#257;ha&#7747; tenupasa&#7749;kami&#7747;su. Upasa&#7749;kamitv&#257; mama saddhi&#7747; sammodi&#7747;su. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi&#7747;su. Ekamanta&#7747; nisinn&#257; kho bhikkhave te br&#257;hma&#7751;&#257; ma&#7747; etadavocu&#7747;:</p>

					<p class="f4">1. Sami&#241;jita&#7747; machasa&#7747;, 2. Ye ca atīt&#257; machasa&#7747;.</p>

					<p class="f4">[BJT Page 046.]<br />
					Suta&#7747; neta&#7747; 1 bho gotama na sama&#7751;o gotamo br&#257;hma&#7751;e ji&#7751;&#7751;e vuddhe mahallake addhagate vayoanuppatte abhiv&#257;deti v&#257; paccuṭṭheti v&#257; &#257;sanena v&#257; nimanteti. Tayida&#7747; bho gotama tatheva. Nahi bhava&#7747; gotamo br&#257;hma&#7751;e ji&#7751;&#7751;e vuddhe mahallake addhagate vayoanuppatte abhiv&#257;deti v&#257; paccuṭṭheti v&#257; &#257;sanena v&#257; nimanteti. Tayida&#7747; bho gotama na sampannamev&#257;ti.</p>

					<p class="f4">Tassa mayha&#7747; bhikkhave etadahosi: na vatime 2 &#257;yasmanto j&#257;nanti thera&#7747; v&#257; therakara&#7751;e v&#257; dhamme. Vuddho cepi bhikkhave hoti &#257;sītiko v&#257; n&#257;vutiko v&#257; vassasatiko v&#257; j&#257;tiy&#257;. So ca hoti ak&#257;lav&#257;dī abh&#363;tav&#257;dī anatthav&#257;dī adhammav&#257;dī avinayav&#257;dī anidh&#257;navati&#7747; v&#257;ca&#7747; bh&#257;sit&#257; ak&#257;lena anapadesa&#7747; apariyantavati&#7747; anatthasa&#7747;hita&#7747;. Atha kho so b&#257;lo therotveva sa&#7749;kha&#7747; gacchati.</p>

					<p class="f4">Daharo cepi bhikkhave hoti yuv&#257; susuk&#257;&#7735;akeso bhaddena yobbanena samann&#257;gato paṭhamena vayas&#257;. So ca hoti k&#257;lav&#257;dī bh&#363;tav&#257;dī atthav&#257;dī dhammav&#257;dī vinayav&#257;dī nidh&#257;navati&#7747; v&#257;ca&#7747; bh&#257;sit&#257; k&#257;lena s&#257;padesa&#7747; pariyantavati&#7747; atthasa&#7747;hita&#7747;. Atha kho so paṇḍito therotveva sa&#7749;kha&#7747; gacchati.</p>

					<p class="f4">Catt&#257;rome, bhikkhave therakara&#7751;&#257; dhamm&#257;. Katame catt&#257;ro?</p>

					<p class="f4">Idha bhikkhave bhikkhu sīlav&#257; hoti p&#257;timokkhasa&#7747;varasa&#7747;vuto viharati &#257;c&#257;ragocarasampanno a&#7751;umattesu vajjesu bhayadass&#257;vī sam&#257;d&#257;ya sikkhati sikkh&#257;padesu. Bahussuto <a id="pg023"><span class="f2 g"><b>[page 023]</b></span></a> hoti sutadharo sutasannicayo. Ye te dhamm&#257; &#257;dikaly&#257;&#7751;&#257; majjhekaly&#257;&#7751;&#257; pariyos&#257;nakaly&#257;&#7751;&#257; s&#257;tth&#257; savya&#241;jan&#257; kevalaparipu&#7751;&#7751;a&#7747; parisuddha&#7747; brahmacariya&#7747; abhivadanti. Tath&#257;r&#363;p&#257;ssa dhamm&#257; bahussut&#257; honti dhat&#257; vacas&#257; paricit&#257; manas&#257;nupekkhit&#257; diṭṭhiy&#257; suppaṭividdh&#257;.</p>

					<p class="f4">Catunna&#7747; jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī hoti akicchal&#257;bhī akasiral&#257;bhī.<br />
					&#256;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati.<br />
					Ime kho bhikkhave catt&#257;ro therakara&#7751;&#257; dhamm&#257; ti.</p>

					<p class="f4">1. Meta&#7747; si. 2. Nayime machasa&#7747; na vata me</p>

					<p class="f4">[BJT Page 048]</p>

					<p class="f4">50. Yo uddhatena cittena sampha&#241;ca bahubh&#257;sati,<br />
					Asam&#257;hitasa&#7749;kappo asaddhammarato mago,<br />
					&#256;r&#257; so th&#257;vareyyamh&#257; p&#257;padiṭṭhi an&#257;daro.</p>

					<p class="f4">51. Yo ca sīlena sampanno sutav&#257; paṭibh&#257;nav&#257;,<br />
					Sa&#241;&#241;ato thiradhammesu 1 pa&#241;&#241;&#257;yattha&#7747; vipassati,<br />
					P&#257;rag&#363; sabbadhamm&#257;na&#7747; akhilo paṭibh&#257;nav&#257;.</p>

					<p class="f4">52. Pahī&#7751;aj&#257;timara&#7751;o brahmacariyassa kevalī,<br />
					Tamaha&#7747; vad&#257;mi theroti yassa no santi &#257;sav&#257;,<br />
					&#256;sav&#257;na&#7747; khay&#257; bhikkhu so theroti pavuccatīti.</p>

					<p class="f4">4. 1. 3. 3.<br />
					(Lokasutta&#7747;)</p>

					<p class="f4">(S&#257;vatthinid&#257;na&#7747;:)</p>

					<p class="f4">23. Loko bhikkhave tath&#257;gatena abhisambuddho. Lokasm&#257; tath&#257;gato visa&#7747;yutto. Lokasamudayo bhikkhave tath&#257;gatena abhisambuddho. Lokasamudayo tath&#257;gatassa pahī&#7751;o. Lokanirodho bhikkhave tath&#257;gatena abhisambuddho. Lokanirodho tath&#257;gatassa sacchikato. Lokanirodhag&#257;minīpaṭipad&#257; bhikkhave tath&#257;gatena abhisambuddh&#257;. Lokanirodhag&#257;minīpaṭipad&#257; tath&#257;gatassa bh&#257;vit&#257;.</p>

					<p class="f4">Ya&#7747; bhikkhave sadevakassa lokassa sam&#257;rakassa sabrahmakassa sassama&#7751;abr&#257;hma&#7751;iy&#257; paj&#257;ya sadevamanuss&#257;ya diṭṭha&#7747; suta&#7747; muta&#7747; vi&#241;&#241;&#257;ta&#7747; patta&#7747; <a id="pg024"><span class="f2 g"><b>[page 024]</b></span></a> pariyesita&#7747; anuvicarita&#7747; manas&#257;, sabba&#7747; ta&#7747; tath&#257;gatena abhisambuddha&#7747;. Tasm&#257; tath&#257;gato'ti vuccati.</p>

					<p class="f4">Ya&#241;ca bhikkhave ratti&#7747; tath&#257;gato abhisambujjhati, ya&#241;ca ratti&#7747; parinibb&#257;yati, ya&#7747; etasmi&#7747; antare bh&#257;sati lapati niddisati, sabba&#7747; ta&#7747; tatheva hoti. No a&#241;&#241;ath&#257;. Tasm&#257; tath&#257;gato'ti vuccati.</p>

					<p class="f4">Yath&#257;v&#257;dī bhikkhave tath&#257;gato tath&#257;k&#257;rī, yath&#257;k&#257;rī tath&#257;v&#257;dī, iti<br />
					Yath&#257;v&#257;dī tath&#257;k&#257;rī yath&#257;k&#257;rī tath&#257;v&#257;dī. Tasm&#257; tath&#257;gato'ti vuccati.</p>

					<p class="f4">Sadevake bhikkhave loke sam&#257;rake sabrahmake sassama&#7751;abr&#257;hma&#7751;iy&#257; paj&#257;ya sadevamanuss&#257;ya tath&#257;gato abhibh&#363; anabhibh&#363;to, a&#241;&#241;adatthu daso vasavattī. Tasm&#257; tath&#257;gato'ti vuccati.</p>

					<p class="f4">53. Sabbaloka&#7747; 2 abhi&#241;&#241;&#257;ya sabbaloke yath&#257; tatha&#7747;,<br />
					Sabbalokavisa&#7747;yutto sabbaloke an&#363;payo.</p>

					<p class="f4">1. Dhīro dhammesu machasa&#7747;. 2. Sabba&#7747; loka&#7747; ma. Cha. Sa&#7747;.</p>

					<p class="f4">[BJT Page 050]</p>

					<p class="f4">54. Sa ve sabb&#257;bhibh&#363; dhīro sabbaganthappamocano,<br />
					Phuṭṭhassa param&#257; santi nibb&#257;na&#7747; akutobhaya&#7747;.</p>

					<p class="f4">55. "Esa khī&#7751;&#257;savo buddho anīghocchinnasa&#7747;sayo,<br />
					Sabbakammakkhaya&#7747; patto vimutto upadhisa&#7749;khaye.</p>

					<p class="f4">56. Esa so bhagav&#257; buddho esa sīho anuttaro,<br />
					Sadevakassa lokassa brahmacakka&#7747; pavattayī. "</p>

					<p class="f4">57. Iti devamanuss&#257; ca ye buddha&#7747; sara&#7751;a&#7747;gat&#257;,<br />
					Sa&#7749;gamma na&#7747; namassanti mahanta&#7747; vītas&#257;rada&#7747;.</p>

					<p class="f4">58. "Danto damayata&#7747; seṭṭho santo samayata&#7747; isī,<br />
					Mutto mocayata&#7747; aggo ti&#7751;&#7751;o t&#257;rayata&#7747; varo"</p>

					<p class="f4">59. Iti heta&#7747; namassanti mahanta&#7747; vītas&#257;rada&#7747;,<br />
					Sadevakasmi&#7747; lokasmi&#7747; natthi te paṭipuggaloti.</p>

					<p class="f4">4. 1. 3. 4.<br />
					(K&#257;&#7735;ak&#257;r&#257;masutta&#7747;)</p>

					<p class="f4">24. (Eva&#7747; me suta&#7747;:) eka&#7747; samaya&#7747; bhagav&#257; s&#257;kete viharati k&#257;&#7735;ak&#257;r&#257;me. Tatra kho bhagav&#257; bhikkh&#363; &#257;mantesi bhikkhavoti. Bhadanteti te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4"><a id="pg025"><span class="f2 g"><b>[page 025]</b></span></a> ya&#7747; bhikkhave sadevakassa lokassa sam&#257;rakassa sabrahmakassa sassama&#7751;abr&#257;hma&#7751;iy&#257; paj&#257;ya sadevamanuss&#257;ya diṭṭha&#7747; suta&#7747; muta&#7747; vi&#241;&#241;&#257;ta&#7747; patta&#7747; pariyesita&#7747; anuvicarita&#7747; manas&#257;, tamaha&#7747; j&#257;n&#257;mi.</p>

					<p class="f4">Ya&#7747; bhikkhave sadevakassa lokassa sam&#257;rakassa sabrahmakassa sassama&#7751;abr&#257;hma&#7751;iy&#257; paj&#257;ya sadevamanuss&#257;ya diṭṭha&#7747; suta&#7747; muta&#7747; vi&#241;&#241;&#257;ta&#7747; patta&#7747; pariyesita&#7747; anuvicarita&#7747; manas&#257;, tamaha&#7747; abbha&#241;&#241;&#257;si&#7747;. Ta&#7747; tath&#257;gatassa vidita&#7747;. Ta&#7747; tath&#257;gato na upaṭṭh&#257;si.</p>

					<p class="f4">Ya&#7747; bhikkhave sadevakassa lokassa sam&#257;rakassa sabrahmakassa sassama&#7751;abr&#257;hma&#7751;iy&#257; paj&#257;ya sadevamanuss&#257;ya diṭṭha&#7747; suta&#7747; muta&#7747; vi&#241;&#241;&#257;ta&#7747; patta&#7747; pariyesita&#7747; anuvicarita&#7747; manas&#257;, tamaha&#7747; j&#257;n&#257;mīti vadeyya&#7747;, ta&#7747; mama assa mus&#257;.</p>

					<p class="f4">[BJT Page 052]</p>

					<p class="f4">Ya&#7747; bhikkhave sadevakassa lokassa sam&#257;rakassa sabrahmakassa sassama&#7751;abr&#257;hma&#7751;iy&#257; paj&#257;ya sadevamanuss&#257;ya diṭṭha&#7747; suta&#7747; muta&#7747; vi&#241;&#241;&#257;ta&#7747; patta&#7747; pariyesita&#7747; anuvicarita&#7747; manas&#257;, tamaha&#7747; j&#257;n&#257;mi ca na ca j&#257;n&#257;mīti vadeyya&#7747;, tampassa t&#257;disameva. Tamaha&#7747; neva j&#257;n&#257;mi na naj&#257;n&#257;mīti vadeyya&#7747;, ta&#7747; mama assa kali.</p>

					<p class="f4">Iti kho bhikkhave tath&#257;gato daṭṭh&#257; daṭṭhabba&#7747; diṭṭha&#7747; na ma&#241;&#241;ati. Adiṭṭha&#7747; na ma&#241;&#241;ati. Daṭṭhabba&#7747; na ma&#241;&#241;ati. Daṭṭh&#257;ra&#7747; na ma&#241;&#241;ati. Sut&#257; 1 sotabba&#7747; suta&#7747; na ma&#241;&#241;ati. Asuta&#7747; na ma&#241;&#241;ati. Sotabba na ma&#241;&#241;ati. Sot&#257;ra&#7747; na ma&#241;&#241;ati. Mut&#257; 2 motabba&#7747; muta&#7747; na ma&#241;&#241;ati. Amuta&#7747; na ma&#241;&#241;ati. Motabba&#7747; na ma&#241;&#241;ati. Mot&#257;ra&#7747; na ma&#241;&#241;ati. Vi&#241;&#241;&#257;t&#257; 3 vi&#241;&#241;&#257;tabba&#7747; vi&#241;&#241;&#257;ta&#7747; na ma&#241;&#241;ati. Avi&#241;&#241;&#257;ta&#7747; na ma&#241;&#241;ati. Vi&#241;&#241;&#257;tabba&#7747; na ma&#241;&#241;ati. Vi&#241;&#241;&#257;t&#257;ra&#7747; na ma&#241;&#241;ati.</p>

					<p class="f4">Iti kho bhikkhave tath&#257;gato diṭṭhasutamutavi&#241;&#241;&#257;tabbesu dhammesu t&#257;dīyeva t&#257;dī. Tamh&#257; ca pana 4 t&#257;ditamh&#257; a&#241;&#241;o t&#257;dī uttaritaro v&#257; pa&#7751;ītataro v&#257; natthīti vad&#257;mīti.</p>

					<p class="f4">60. Ya&#7747; ki&#241;ci diṭṭha&#7747; va suta&#7747; muta&#7747; v&#257;<br />
					Ajjhosita&#7747; saccamuta&#7747; paresa&#7747;,<br />
					Na tesu t&#257;dī sayasa&#7747;vutesu<br />
					Sacca&#7747; mus&#257; v&#257;pi para&#7747; daheyya&#7747;.</p>

					<p class="f4">61. Eta&#7747; ca salla&#7747; paṭigacca 5 disv&#257;<br />
					Ajjhosit&#257; yattha paj&#257; visatt&#257;,<br />
					<a id="pg026"><span class="f2 g"><b>[page 026]</b></span></a><br />
					J&#257;n&#257;mi pass&#257;mi tatheva eta&#7747;<br />
					Ajjhosita&#7747; natthi tath&#257;gat&#257;nanti.</p>

					<p class="f4">4. 1. 3. 5.<br />
					(Brahmacariyasutta&#7747;)</p>

					<p class="f4">(S&#257;vatthinid&#257;na&#7747;:)</p>

					<p class="f4">25. Nayida&#7747; bhikkhave brahmacariya&#7747; vussati janakuhanattha&#7747;, na janalapanattha&#7747;, na l&#257;bhasakk&#257;rasilok&#257;nisa&#7747;sattha&#7747;, na itiv&#257;dappamokkh&#257;nisa&#7747;sattha&#7747;, na iti ma&#7747; jano j&#257;n&#257;t&#363;ti. Atha kho ida&#7747; bhikkhave brahmacariya&#7747; vussati sa&#7747;varattha&#7747;, pah&#257;&#7751;attha&#7747;, vir&#257;gattha&#7747;, nirodhatthanti.</p>

					<p class="f4">62. Sa&#7747;varattha&#7747; pah&#257;&#7751;attha&#7747; brahmacariya&#7747; anītiha&#7747;,<br />
					Adesayi so bhagav&#257; nibab&#257;nogadhag&#257;mina&#7747;.</p>

					<p class="f4">63. Esa maggo mahantehi anuy&#257;to mahesihi,<br />
					Ye ca ta&#7747; paṭipajjanti yath&#257; buddhena desita&#7747;,<br />
					Dukkhassanta&#7747; karissanti satthus&#257;sanak&#257;rinoti.</p>

					<p class="f4">1. Sutv&#257; machasa&#7747;. 2. Mutv&#257; machasa&#7747; 3. Vi&#241;&#241;atv&#257; machasa&#7747;.<br />
					4. T&#257;dimh&#257; machasa&#7747;. 5. Paṭikacca machasa&#7747;.</p>

					<p class="f4">[BJT Page 054.]<br />
					4. 1. 3. 6.<br />
					(Kuhakasutta&#7747;)</p>

					<p class="f4">26. Ye te bhikkhave bhikkh&#363; kuh&#257; thaddh&#257; lap&#257; si&#7749;gī unna&#7735;&#257; asam&#257;hit&#257;, na me te bhikkhave bhikkh&#363; m&#257;mak&#257;. Apagat&#257; ca te bhikkhave bhikkh&#363; imasm&#257; dhammavinay&#257;. Na ca te imasmi&#7747; dhammavinaye vuddhi&#7747; vir&#363;&#7735;hi&#7747; vepulla&#7747; &#257;pajjanti.</p>

					<p class="f4">Ye ca kho te bhikkhave bhikkh&#363; nikkuh&#257; nillap&#257; dhīr&#257; atthaddh&#257; susam&#257;hit&#257;, te kho me bhikkhave bhikkh&#363; m&#257;mak&#257;. Anapagat&#257; ca te bhikkhave bhikkh&#363; imasm&#257; dhammavinay&#257;. Te ca imasmi&#7747; dhammavinaye vuddhi&#7747; vir&#363;&#7735;hi&#7747; vepulla&#7747; &#257;pajjantīti.</p>

					<p class="f4">64. Kuh&#257; thaddh&#257; lap&#257; si&#7749;gī unna&#7735;&#257; asam&#257;hit&#257;,<br />
					Na te dhamme vir&#363;hanti samm&#257;sambuddhadesite.</p>

					<p class="f4">65. Nikkuh&#257; nillap&#257; dhīr&#257; atthaddh&#257; susam&#257;hit&#257;,<br />
					Te ve dhamme vir&#363;hanti samm&#257;sambuddhadesiteti.</p>

					<p class="f4">4. 1. 3. 7<br />
					( Santuṭṭhisutta&#7747;)</p>

					<p class="f4">27. Catt&#257;rim&#257;ni bhikkhave app&#257;ni ca sulabh&#257;ni ca, anavajj&#257;ni t&#257;ni ca. Katam&#257;ni catt&#257;ri?</p>

					<p class="f4">Pa&#7747;suk&#363;la&#7747; bhikkhave cīvar&#257;na&#7747; appa&#241;ca sulabha&#241;ca, <a id="pg027"><span class="f2 g"><b>[page 027]</b></span></a> ta&#241;ca anavajja&#7747;. Piṇḍiy&#257;lopo bhikkhave bhojan&#257;na&#7747; appa&#241;ca sulabha&#241;ca, ta&#241;ca anavajja&#7747;. Rukkham&#363;la&#7747; bhikkhave sen&#257;san&#257;na&#7747; appa&#241;ca sulabha&#241;ca, ta&#241;ca anavajja&#7747;. P&#363;timutta&#7747; bhikkhave bhesajj&#257;na&#7747; appa&#241;ca sulabha&#241;ca, ta&#241;ca anavajja&#7747;.</p>

					<p class="f4">Im&#257;ni kho bhikkhave catt&#257;ri app&#257;ni ca sulabh&#257;ni ca, t&#257;ni anavajj&#257;ni.</p>

					<p class="f4">Yato kho bhikkhave bhikkhu appena ca santuṭṭho hoti sulabhena ca. Idamass&#257;ha&#7747; a&#241;&#241;atara&#7747; s&#257;ma&#241;&#241;a&#7749;ganti vad&#257;mīti.</p>

					<p class="f4">66. Anavajjena tuṭṭhassa appena sulabhena ca,<br />
					Na sen&#257;sanam&#257;rabbha cīvaramp&#257;nabhojana&#7747;,<br />
					Vigh&#257;to hoti cittassa dis&#257; na paṭiha&#241;&#241;ati.</p>

					<p class="f4">67. Ye cassa dhamm&#257; akkh&#257;t&#257; s&#257;ma&#241;&#241;ass&#257;nulomik&#257;,<br />
					Adhiggahīt&#257; tuṭṭhassa appamattassa bhikkhunoti.</p>

					<p class="f4">[BJT Page 056.]</p>

					<p class="f4">4. 1. 3. 8.<br />
					(Ariyava&#7747;sasutta&#7747;)</p>

					<p class="f4">28. Catt&#257;ro, me bhikkhave ariyava&#7747;s&#257; agga&#241;&#241;&#257;, ratta&#241;&#241;&#257;, va&#7747;sa&#241;&#241;&#257;, por&#257;&#7751;&#257;, asa&#7749;ki&#7751;&#7751;&#257;, asa&#7749;ki&#7751;&#7751;apubb&#257;, na sa&#7749;kīyanti, na sa&#7749;kīyissanti, appatikuṭṭh&#257; sama&#7751;ehi br&#257;hma&#7751;ehi vi&#241;&#241;&#363;hi. Katame catt&#257;ro?</p>

					<p class="f4">Idha bhikkhave bhikkhu santuṭṭho hoti 1 itarītarena cīvarena,<br />
					Itarītaracīvarasantuṭṭhiy&#257; ca va&#7751;&#7751;av&#257;dī. Na ca cīvarahetu anesana&#7747; appatir&#363;pa&#7747; &#257;pajjati. Aladdh&#257; ca cīvara&#7747; na paritassati. Laddh&#257; ca cīvara&#7747; agathito 2 amucchito anajjh&#257;panno &#257;dīnavadass&#257;vī nissara&#7751;apa&#241;&#241;o paribhu&#241;jati. T&#257;ya va pana itarītaracīvarasantuṭṭhiy&#257; nevatt&#257;nukka&#7747;seti. No para&#7747; vambheti. So hi tattha dakkho analaso sampaj&#257;no patissato. Aya&#7747; vuccati bhikkhave bhikkhu por&#257;&#7751;e agga&#241;&#241;e ariyava&#7747;se ṭhito.</p>

					<p class="f4">Puna ca para&#7747; bhikkhave bhikkhu santuṭṭho hoti itarītarena piṇḍap&#257;tena, itarītarapiṇḍap&#257;tasantuṭṭhiy&#257; ca va&#7751;&#7751;av&#257;dī. Na ca piṇḍap&#257;tahetu anesana&#7747; appatir&#363;pa&#7747; &#257;pajjati. Aladdh&#257; ca piṇḍap&#257;ta&#7747; na paritassati. Laddh&#257; ca piṇḍap&#257;ta&#7747; agathito amucchito anajjh&#257;panno &#257;dīnavadass&#257;vī <a id="pg028"><span class="f2 g"><b>[page 028]</b></span></a> nissara&#7751;apa&#241;&#241;o paribhu&#241;jati. T&#257;ya ca pana itarītarapiṇḍap&#257;ta santuṭṭhiy&#257; nevatt&#257;nukka&#7747;seti. No para&#7747; vambheti. So hi tattha dakkho analaso sampaj&#257;no patissato. Aya&#7747; vuccati bhikkhave bhikkhu por&#257;&#7751;e agga&#241;&#241;e ariyava&#7747;se ṭhito.</p>

					<p class="f4">Puna ca para&#7747; bhikkhave bhikkhu santuṭṭho hoti itarītarena sen&#257;sanena, itarītarasen&#257;sanasantuṭṭhiy&#257; ca va&#7751;&#7751;av&#257;dī. Na ca sen&#257;sanahetu anesana&#7747; appatir&#363;pa&#7747; &#257;pajjati. Aladdh&#257; ca sen&#257;sana&#7747; na paritassati. Laddh&#257; ca sen&#257;sana&#7747; agathito amucchito anajjh&#257;panno &#257;dīnavadass&#257;vī nissara&#7751;apa&#241;&#241;o paribhu&#241;jati. T&#257;ya ca pana itarītarasen&#257;sanasantuṭṭhiy&#257; nevatt&#257;nukka&#7747;seti. No para&#7747; vambheti. So hi tattha dakkho analaso sampaj&#257;no patissato. Aya&#7747; vuccati bhikkhave bhikkhu por&#257;&#7751;e agga&#241;&#241;e ariyava&#7747;se ṭhito.</p>

					<p class="f4">Puna ca para&#7747; bhikkhave bhikkhu bh&#257;van&#257;r&#257;mo hoti bh&#257;van&#257;rato, pah&#257;n&#257;r&#257;mo hoti pah&#257;narato. T&#257;ya ca pana bh&#257;van&#257;r&#257;mat&#257;ya bh&#257;van&#257;ratiy&#257; pah&#257;n&#257;r&#257;mat&#257;ya pah&#257;naratiy&#257; nevatt&#257;nukka&#7747;seti. No para&#7747; vambheti. So hi tattha dakkho analaso sampaj&#257;no patissato. Aya&#7747; vuccati bhikkhave bhikkhu por&#257;&#7751;e agga&#241;&#241;e ariyava&#7747;se ṭhito.</p>

					<p class="f4">1. Tuṭṭho machasa&#7747; 2. Agadhito machasa&#7747;.</p>

					<p class="f4">[BJT Page 058]</p>

					<p class="f4">Ime kho bhikkhave catt&#257;ro ariyava&#7747;s&#257; agga&#241;&#241;&#257;, ratta&#241;&#241;&#257;, va&#7747;sa&#241;&#241;&#257;, por&#257;&#7751;&#257;. Asa&#7749;ki&#7751;&#7751;&#257;. Asa&#7749;ki&#7751;&#7751;apubb&#257;, na sa&#7749;kīyanti, na sa&#7749;kīyissanti. Appatikuṭṭh&#257; sama&#7751;ehi br&#257;hma&#7751;ehi vi&#241;&#241;&#363;hi.</p>

					<p class="f4">Imehi ca pana bhikkhave cat&#363;hi ariyava&#7747;sehi samann&#257;gato bhikkhu puratthim&#257;ya cepi dis&#257;ya viharati, sveva arati&#7747; sahati, na ta&#7747; arati sahati. Pacchim&#257;ya cepi dis&#257;ya viharati, sveva arati&#7747; sahati, na ta&#7747; arati sahati. Uttar&#257;ya cepi dis&#257;ya viharati, sveva arati&#7747; sahati, na ta&#7747; arati sahati. Dakkhi&#7751;&#257;ya cepi dis&#257;ya viharati, sveva arati&#7747; sahati, na ta&#7747; arati sahati. Ta&#7747; kissa hetu: aratiratisaho hi bhikkhave dhīroti.</p>

					<p class="f4">68. N&#257;rati sahati vīra&#7747; n&#257;rati vīrasa&#7747;hati,<br />
					Dhīro ca arati&#7747; sahati dhīro hi arati&#7747; saho.</p>

					<p class="f4">69. <a id="pg029"><span class="f2 g"><b>[page 029]</b></span></a> sabbakammavih&#257;yina&#7747; panunna&#7747; ko niv&#257;raye,<br />
					Nekkha&#7747; jambonadasseva ko ta&#7747; ninditumarahati,<br />
					Dev&#257;pi na&#7747; pasa&#7747;santi brahmun&#257;pi pasa&#7747;sitoti.</p>

					<p class="f4">4. 1. 3. 9<br />
					(Dhammapadasutta&#7747;)</p>

					<p class="f4">29. Catt&#257;rim&#257;ni bhikkhave dhammapad&#257;ni agga&#241;&#241;&#257;ni, ratta&#241;&#241;&#257;ni, va&#7747;sa&#241;&#241;&#257;ni, por&#257;&#7751;&#257;ni, asa&#7749;ki&#7751;&#7751;&#257;ni, asa&#7749;ki&#7751;&#7751;apubb&#257;ni, na sa&#7749;kīyanti, na sa&#7749;kīyissanti, appatikuṭṭh&#257;ni sama&#7751;ehi br&#257;hma&#7751;ehi vi&#241;&#241;&#363;hi katam&#257;ni catt&#257;ri?</p>

					<p class="f4">Anabhijjh&#257; bhikkhave dhammapada&#7747; agga&#241;&#241;a&#7747;, ratta&#241;&#241;a&#7747;, va&#7747;sa&#241;&#241;a&#7747;, por&#257;&#7751;a&#7747;, asa&#7749;ki&#7751;&#7751;a&#7747;, asa&#7749;ki&#7751;&#7751;apubba&#7747;, na sa&#7749;kīyati, na sa&#7749;kīyissati, appatikuṭṭha&#7747; sama&#7751;ehi br&#257;hma&#7751;ehi vi&#241;&#241;&#363;hi.</p>

					<p class="f4">Avy&#257;p&#257;do bhikkhave dhammapada&#7747; agga&#241;&#241;a&#7747;, ratta&#241;&#241;a&#7747;, va&#7747;sa&#241;&#241;a&#7747; por&#257;&#7751;a&#7747;, asa&#7749;ki&#7751;&#7751;a&#7747;, asa&#7749;ki&#7751;&#7751;apubba&#7747;, na sa&#7749;kīyati, na sa&#7749;kīyissati, appatikuṭṭha&#7747; sama&#7751;ehi br&#257;hma&#7751;ehi vi&#241;&#241;&#363;hi.</p>

					<p class="f4">[BJT Page 060]</p>

					<p class="f4">Samm&#257;sati bhikkhave dhammapada&#7747; agga&#241;&#241;a&#7747;, ratta&#241;&#241;a&#7747;, va&#7747;sa&#241;&#241;a&#7747;, por&#257;&#7751;a&#7747;, asa&#7749;ki&#7751;&#7751;a&#7747;, asa&#7749;ki&#7751;&#7751;apubba&#7747;, na sa&#7749;kīyati, na sa&#7749;kīyissati. Appatikuṭṭha&#7747; sama&#7751;ehi br&#257;hma&#7751;ehi vi&#241;&#241;&#363;hi.</p>

					<p class="f4">Samm&#257;sam&#257;dhi bhikkhave dhammapada&#7747; agga&#241;&#241;a&#7747;, ratta&#241;&#241;a&#7747;, va&#7747;sa&#241;&#241;a&#7747;, por&#257;&#7751;a&#7747;, asa&#7749;ki&#7751;&#7751;a&#7747;, asa&#7749;ki&#7751;&#7751;apubba&#7747;, na sa&#7749;kīyati, na sa&#7749;kīyissati. Appatikuṭṭha&#7747; sama&#7751;ehi br&#257;hma&#7751;ehi vi&#241;&#241;&#363;hi.</p>

					<p class="f4">Im&#257;ni kho bhikkhave catt&#257;ri dhammapad&#257;ni agga&#241;&#241;&#257;ni, ratta&#241;&#241;&#257;ni, va&#7747;sa&#241;&#241;&#257;ni, por&#257;&#7751;&#257;ni, asa&#7749;ki&#7751;&#7751;&#257;ni, asa&#7749;ki&#7751;&#7751;apubb&#257;ni, na sa&#7749;kīyanti, na sa&#7749;kīyissanti. Appatikuṭṭh&#257;ni sama&#7751;ehi br&#257;hma&#7751;ehi vi&#241;&#241;&#363;hīti.</p>

					<p class="f4">70. Anabhijjh&#257;lu vihareyya avy&#257;pannena cetas&#257;,<br />
					Sato ekaggacittassa ajjhatta&#7747; susam&#257;hitoti.</p>

					<p class="f4">4. 1. 3. 10<br />
					(Paribb&#257;jakasutta&#7747;)</p>

					<p class="f4">30. (Eva&#7747; me suta&#7747;) eka&#7747; samaya&#7747; bhagav&#257; r&#257;jagahe viharati gijjhak&#363;ṭe pabbate. Tena kho pana samayena sambahul&#257; abhi&#241;&#241;&#257;t&#257; abhi&#241;&#241;&#257;t&#257; paribb&#257;jak&#257; sappiniy&#257;tīre 1 paribb&#257;jak&#257;r&#257;me paṭivasanti. Seyyathīda&#7747;: annah&#257;ro varadharo sakulud&#257;yī ca paribb&#257;jako a&#241;&#241;e ca abhi&#241;&#241;&#257;t&#257; abhi&#241;&#241;&#257;t&#257; paribb&#257;jak&#257;.</p>

					<p class="f4">Atha kho bhagav&#257; s&#257;yanhasamaya&#7747; patisall&#257;n&#257; vuṭṭhito yena sappiniy&#257; tīra&#7747; paribb&#257;jak&#257;r&#257;mo tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; te paribb&#257;jake etadavoca:</p>

					<p class="f4">Catt&#257;rim&#257;ni paribb&#257;jak&#257; dhammapad&#257;ni agga&#241;&#241;&#257;ni, <a id="pg030"><span class="f2 g"><b>[page 030]</b></span></a> ratta&#241;&#241;&#257;ni, va&#7747;sa&#241;&#241;&#257;ni, por&#257;&#7751;&#257;ni, asa&#7749;ki&#7751;&#7751;&#257;ni, asa&#7749;ki&#7751;&#7751;apubb&#257;ni, na sa&#7749;kīyanti, na sa&#7749;kīyissanti. Appatikuṭṭh&#257;ni sama&#7751;ehi br&#257;hma&#7751;ehi vi&#241;&#241;&#363;hi. Katam&#257;ni catt&#257;ri?</p>

					<p class="f4">1. Sippinik&#257;tīre machasa&#7747;.</p>

					<p class="f4">[BJT Page 062.]</p>

					<p class="f4">Anabhijjh&#257; paribb&#257;jak&#257; dhammapada&#7747; agga&#241;&#241;a&#7747; ratta&#241;&#241;a&#7747; va&#7747;sa&#241;&#241;a&#7747; por&#257;&#7751;a&#7747; asa&#7749;ki&#7751;&#7751;a&#7747; asa&#7749;ki&#7751;&#7751;apubba&#7747;, na sa&#7749;kīyati na sa&#7749;kīyissati. Appatikuṭṭha&#7747; sama&#7751;ehi br&#257;hma&#7751;ehi vi&#241;&#241;&#363;hi. Avy&#257;p&#257;da&#7747; paribb&#257;jak&#257; dhammapada&#7747; agga&#241;&#241;a&#7747; ratta&#241;&#241;a&#7747; va&#7747;sa&#241;&#241;a&#7747; por&#257;&#7751;a&#7747; asa&#7749;ki&#7751;&#7751;a&#7747; asa&#7749;ki&#7751;&#7751;apubba&#7747;, na sa&#7749;kīyati na sa&#7749;kīyissati. Appatikuṭṭha&#7747; sama&#7751;ehi br&#257;hma&#7751;ehi vi&#241;&#241;&#363;hi. Samm&#257;sati paribb&#257;jak&#257; dhammapada&#7747; agga&#241;&#241;a&#7747; ratta&#241;&#241;a&#7747; va&#7747;sa&#241;&#241;a&#7747; por&#257;&#7751;a&#7747; asa&#7749;ki&#7751;&#7751;a&#7747; asa&#7749;ki&#7751;&#7751;apubba&#7747;, na sa&#7749;kīyati na sa&#7749;kīyissati. Appatikuṭṭha&#7747; sama&#7751;ehi br&#257;hma&#7751;ehi vi&#241;&#241;&#363;hi. Samm&#257;sam&#257;dhi paribb&#257;jak&#257; dhammapada&#7747; agga&#241;&#241;a&#7747; ratta&#241;&#241;a&#7747; va&#7747;sa&#241;&#241;a&#7747; por&#257;&#7751;a&#7747; asa&#7749;ki&#7751;&#7751;a&#7747; asa&#7749;ki&#7751;&#7751;apubba&#7747;, na sa&#7749;kīyati na sa&#7749;kīyissati. Appatikuṭṭha&#7747; sama&#7751;ehi<br />
					Br&#257;hma&#7751;ehi vi&#241;&#241;&#363;hi.</p>

					<p class="f4">Im&#257;ni kho paribb&#257;jak&#257; catt&#257;ri dhammapad&#257;ni agga&#241;&#241;&#257;ni ratta&#241;&#241;&#257;ni va&#7747;sa&#241;&#241;&#257;ni por&#257;&#7751;&#257;ni asa&#7749;ki&#7751;&#7751;&#257;ni asa&#7749;ki&#7751;&#7751;apubb&#257;ni, na sa&#7749;kīyanti na sa&#7749;kīyissanti. Appatikuṭṭh&#257;ni sama&#7751;ehi br&#257;hma&#7751;ehi vi&#241;&#241;&#363;hi.</p>

					<p class="f4">Yo kho paribb&#257;jak&#257; eva&#7747; vadeyya: ahameta&#7747; anabhijjha&#7747; dhammapada&#7747; paccakkh&#257;ya abhijjh&#257;lu&#7747; k&#257;mesu tibbas&#257;r&#257;ga&#7747; sama&#7751;a&#7747; v&#257; br&#257;hma&#7751;a&#7747; v&#257; pa&#241;&#241;&#257;pess&#257;mīti. Tamaha&#7747; tattha eva&#7747; vadeyya&#7747;: etu. Vadatu. Vy&#257;haratu. Pass&#257;missa &#257;nubh&#257;vanti.</p>

					<p class="f4">So vata paribb&#257;jak&#257; anabhijjha&#7747; dhammapada&#7747; paccakkh&#257;ya, abhijjh&#257;lu&#7747; k&#257;mesu tibbas&#257;r&#257;ga&#7747; sama&#7751;a&#7747; v&#257; br&#257;hma&#7751;a&#7747; v&#257; pa&#241;&#241;&#257;pessatīti neta&#7747; ṭh&#257;na&#7747; vijjati.</p>

					<p class="f4">Yo kho paribb&#257;jak&#257; eva&#7747; vadeyya: ahameta&#7747; aby&#257;p&#257;da&#7747; dhammapada&#7747; paccakkh&#257;ya by&#257;pannacitta&#7747; paduṭṭhamanasa&#7749;kappa&#7747; sama&#7751;a&#7747; v&#257; br&#257;hma&#7751;a&#7747; v&#257; pa&#241;&#241;&#257;pess&#257;mīti. Tamaha&#7747; tattha eva&#7747; vadeyya&#7747;: etu. Vadatu. Vy&#257;haratu. Pass&#257;missa &#257;nubh&#257;vanti.</p>

					<p class="f4">So vata paribb&#257;jak&#257; aby&#257;p&#257;da&#7747; dhammapada&#7747; paccakkh&#257;ya, by&#257;pannacitta&#7747; paduṭṭhamanasa&#7749;kappa&#7747; sama&#7751;a&#7747; v&#257; br&#257;hma&#7751;a&#7747; v&#257; pa&#241;&#241;&#257;pessatīti neta&#7747; ṭh&#257;na&#7747; vijjati.</p>

					<p class="f4">Yo kho paribb&#257;jak&#257; eva&#7747; vadeyya, ahameta&#7747; samm&#257;sati&#7747; dhammapada&#7747; paccakkh&#257;ya, muṭṭhassati&#7747; asampaj&#257;na&#7747; sama&#7751;a&#7747; v&#257; br&#257;hma&#7751;a&#7747; v&#257; pa&#241;&#241;&#257;pess&#257;mīti. Tamaha&#7747; tattha eva&#7747; vadeyya&#7747;: etu. Vadatu. Vy&#257;haratu. Pass&#257;missa &#257;nubh&#257;vanti.</p>

					<p class="f4">So vata paribb&#257;jak&#257; samm&#257;sati&#7747; dhammapada&#7747; paccakkh&#257;ya, muṭṭhassati&#7747; asampaj&#257;na&#7747; sama&#7751;a&#7747; v&#257; br&#257;hma&#7751;a&#7747; v&#257; pa&#241;&#241;&#257;pessatīti neta&#7747; ṭh&#257;na&#7747; vijjati.</p>

					<p class="f4">[BJT Page 064]<br />
					Yo kho paribb&#257;jak&#257; eva&#7747; vadeyya: ahameta&#7747; samm&#257;sam&#257;dhi&#7747; dhammapada&#7747; paccakkh&#257;ya asam&#257;hita&#7747; vibbhantacitta&#7747; sama&#7751;a&#7747; v&#257; br&#257;hma&#7751;a&#7747; v&#257; pa&#241;&#241;&#257;pess&#257;mīti. Tamaha&#7747; tattha eva&#7747; vadeyya&#7747;, etu. Vadatu. <a id="pg031"><span class="f2 g"><b>[page 031]</b></span></a> vy&#257;haratu. Pass&#257;missa &#257;nubh&#257;vanti.</p>

					<p class="f4">So vata paribb&#257;jak&#257; samm&#257;sam&#257;dhi&#7747; dhammapada&#7747; paccakkh&#257;ya asam&#257;hita&#7747; vibbhantacitta&#7747; sama&#7751;a&#7747; v&#257; br&#257;hma&#7751;a&#7747; v&#257; pa&#241;&#241;&#257;pessatīti neta&#7747; ṭh&#257;na&#7747; vijjati.</p>

					<p class="f4">Yo kho paribb&#257;jak&#257; im&#257;ni catt&#257;ri dhammapad&#257;ni garahitabba&#7747; paṭikkositabba&#7747; ma&#241;&#241;eyya, tassa diṭṭheva dhamme catt&#257;ro sahadhammik&#257; v&#257;d&#257;nup&#257;t&#257; g&#257;rayh&#257; ṭh&#257;n&#257; &#257;gacchanti. Katame catt&#257;ro?<br />
					Anabhijjha&#241;ce bhava&#7747; dhammapada&#7747; garahati, paṭikkosati. Ye ca hi abhijjh&#257;l&#363; k&#257;mesu tibbasar&#257;g&#257; sama&#7751;abr&#257;hma&#7751;&#257;, te bhoto pujj&#257;. Te bhoto p&#257;sa&#7747;s&#257;.</p>

					<p class="f4">Aby&#257;p&#257;da&#241;ce bhava&#7747; dhammapada&#7747; garahati, paṭikkosati. Ye ca hi by&#257;pannacitt&#257; paduṭṭhamanasa&#7749;kapp&#257; sama&#7751;abr&#257;hma&#7751;&#257;. Te bhoto pujj&#257;. Te bhoto p&#257;sa&#7747;s&#257;.</p>

					<p class="f4">Samm&#257;sati&#241;ce bhava&#7747; dhammapada&#7747; garahati, paṭikkosati. Ye ca hi muṭṭhassatī asampaj&#257;n&#257; sama&#7751;abr&#257;hma&#7751;&#257;, te bhoto pujj&#257;. Te bhoto p&#257;sa&#7747;s&#257;.</p>

					<p class="f4">Samm&#257;sam&#257;dhi&#241;ce bhava&#7747; dhammapada&#7747; garahati, paṭikkosati. Ye ca hi asam&#257;hit&#257; vibbhantacitt&#257; sama&#7751;abr&#257;hma&#7751;&#257;. Te bhoto pujj&#257;. Te bhoto p&#257;sa&#7747;s&#257;.</p>

					<p class="f4">Yo kho paribb&#257;jak&#257; im&#257;ni catt&#257;ri dhammapad&#257;ni garahitabba&#7747; paṭikkositabba&#7747; ma&#241;&#241;eyya, tassa diṭṭheva dhamme ime catt&#257;ro sahadhammik&#257; v&#257;d&#257;nup&#257;t&#257; g&#257;rayh&#257; ṭh&#257;n&#257; &#257;gacchanni.</p>

					<p class="f4">Ye pi te paribb&#257;jak&#257; ahesu&#7747; ukkal&#257; vassabha&#241;&#241;&#257; ahetuv&#257;d&#257;, akiriyav&#257;d&#257;, natthikav&#257;d&#257;. Tepi im&#257;ni catt&#257;ri dhammapad&#257;ni na garahitabba&#7747; na paṭikkositabba&#7747; ama&#241;&#241;i&#7747;su. Ta&#7747; kissa hetu: nind&#257;by&#257;ros&#257; up&#257;rambhabhay&#257;ti.</p>

					<p class="f4">71. Aby&#257;panno sad&#257; sato ajjhatta&#7747; susam&#257;hito,<br />
					Abhijjh&#257;vinaye sikkha&#7747; appamattoti vuccatīti.</p>

					<p class="f4">Uruvelavaggo tatiyo.</p>

					<p class="f4">Tassudd&#257;na&#7747;:<br />
					Dve uruvel&#257; loko k&#257;liko brahmacariyena pa&#241;cama&#7747;,<br />
					Kuha&#7747; santuṭṭhi va&#7747;so dhammapada&#7747; paribb&#257;jakena c&#257;ti.</p>

					<p class="f4">[BJT Page 066]<br />
					4. Cakkavaggo.<br />
					4. 1. 4. 1<br />
					( Cakkasutta&#7747; )<br />
					( S&#257;vatthinid&#257;na&#7747;:)</p>

					<p class="f4">31. <a id="pg032"><span class="f2 g"><b>[page 032]</b></span></a> catt&#257;rim&#257;ni bhikkhave cakk&#257;ni yehi samann&#257;gat&#257;na&#7747; devamanuss&#257;na&#7747; catucakka&#7747; vattati, yehi samann&#257;gat&#257; devamanuss&#257; nacirasseva mahantatta&#7747; vepullatta&#7747; p&#257;pu&#7751;anti bhogesu.</p>

					<p class="f4">Katam&#257;ni catt&#257;ri? Patir&#363;padesav&#257;so, sappurisupassayo, attasamm&#257;pa&#7751;idhi, pubbe ca katapu&#241;&#241;at&#257;.</p>

					<p class="f4">Im&#257;ni kho bhikkhave catt&#257;ri cakk&#257;ni, yehi samann&#257;gat&#257;na&#7747; devamanuss&#257;na&#7747; catucakka&#7747; vattati, yehi samann&#257;gat&#257; devamanuss&#257; na cirasseva mahantatta&#7747; vepullatta&#7747; p&#257;pu&#7751;anti bhoges&#363;ti.</p>

					<p class="f4">72. Patir&#363;pe 1 vase dese ariyacittakaro 2 siy&#257;,<br />
					Samm&#257;pa&#7751;idhisampanno pubbe pu&#241;&#241;akato naro,<br />
					Dha&#241;&#241;a&#7747; dhana&#7747; yaso kitti sukha&#7747; cet&#257;dhivattatīti. 3</p>

					<p class="f4">4. 1. 4. 2<br />
					( Sa&#7749;gahavatthusutta&#7747; )</p>

					<p class="f4">32. Catt&#257;rim&#257;ni bhikkhave sa&#7749;gahavatth&#363;ni.<br />
					Katam&#257;ni catt&#257;ri? D&#257;na&#7747;, peyyavajja&#7747;, atthacariy&#257;, sam&#257;nattat&#257;.</p>

					<p class="f4">Im&#257;ni kho bhikkhave catt&#257;ri sa&#7749;gahavatth&#363;nīti.</p>

					<p class="f4">73. D&#257;na&#7747; ca peyyavajja&#241;ca atthacariy&#257; ca y&#257; idha,<br />
					Sam&#257;nattat&#257; ca dhammesu tattha tattha yath&#257;raha&#7747;,<br />
					Ete kho sa&#7749;gah&#257; loke rathass&#257;&#7751;īva y&#257;yato.</p>

					<p class="f4">74. Ete ca sa&#7749;gah&#257; n&#257;ssu na m&#257;t&#257; puttak&#257;ra&#7751;&#257;,<br />
					Labhetha m&#257;na&#7747; p&#363;ja&#7747; v&#257; pit&#257; v&#257; puttak&#257;ra&#7751;&#257;.</p>

					<p class="f4">75. Yasm&#257; ca sa&#7749;gah&#257; ete samavekkhanti paṇḍit&#257;,<br />
					Tasm&#257; mahatta&#7747; papponti p&#257;sa&#7747;s&#257; ca bhavanti te'ti.</p>

					<p class="f4">4. 1. 4. 3.<br />
					(Sīhasutta&#7747;)</p>

					<p class="f4">33. [PTS Page 33]    sīho bhikkhave migar&#257;j&#257; s&#257;yanhasamaya&#7747; &#257;say&#257; nikkhamati. &#256;say&#257; nikkhamitv&#257; vijambhati. Vijambhitv&#257; samant&#257; catuddis&#257; anuviloketi. Samant&#257; catuddis&#257; anuviloketv&#257; tikkhattu&#7747; sīhan&#257;da&#7747; nadati. Tikkhattu&#7747; sīhan&#257;da&#7747; naditv&#257; gocar&#257;ya pakkamati. Ye kho pana te bhikkhave tiracch&#257;nagat&#257; p&#257;&#7751;&#257; sīhassa migara&#241;&#241;o nadato sadda&#7747; su&#7751;anti, te yebhuyyena bhaya&#7747; sa&#7747;vega&#7747; sant&#257;sa&#7747; &#257;pajjanti. Bila&#7747;<br />
					Bil&#257;say&#257; pavisanti. Daka&#7747; dak&#257;say&#257; pavisanti. Vana&#7747; van&#257;say&#257; pavisanti. &#256;k&#257;sa&#7747; pakkhino bhajanti.</p>

					<p class="f4">1. Paṭir&#363;pe sy&#257;: 2. Ariyamittakaro sy&#257;:<br />
					3. Ceta&#7747; dhivattati sy&#257;: sīmu.</p>

					<p class="f4">[BJT Page 068]</p>

					<p class="f4">Yepi te bhikkhave ra&#241;&#241;o n&#257;g&#257; g&#257;manigamar&#257;jadh&#257;nīsu da&#7735;hehi varattehi bandhanehi baddh&#257;, tepi t&#257;ni bandhan&#257;ni sa&#241;chinditv&#257; sampad&#257;&#7735;etv&#257; bhīt&#257; muttakarīsa&#7747; cajam&#257;n&#257; yena v&#257; tena v&#257; pal&#257;yanti. Eva&#7747; mahiddhiyo kho bhikkhave sīho migar&#257;j&#257; tiracch&#257;nagat&#257;na&#7747; p&#257;&#7751;&#257;na&#7747; eva&#7747; mahesakkho eva&#7747; mah&#257;nubh&#257;vo.</p>

					<p class="f4">Evameva kho bhikkhave yad&#257; tath&#257;gato loke uppajjati araha&#7747; samm&#257;sambuddho vijj&#257;cara&#7751;asampanno sugato lokavid&#363; anuttaro purisadammas&#257;rathī satth&#257; devamanuss&#257;na&#7747; buddho bhagav&#257;. So dhamma&#7747; deseti: 'iti sakk&#257;yo, iti sakk&#257;yasamudayo, iti sakk&#257;ya nirodho, iti sakk&#257;yanirodhag&#257;minī paṭipad&#257;'ti.</p>

					<p class="f4">Yepi te bhikkhave dev&#257; dīgh&#257;yuk&#257; va&#7751;&#7751;avanto sukhabahul&#257; uccesu vim&#257;nesu ciraṭṭhitik&#257;, tepi tath&#257;gatassa dhammadesana&#7747; sutv&#257; yebhuyyena bhaya&#7747; sa&#7747;vega&#7747; sant&#257;sa&#7747; &#257;pajjanti.</p>

					<p class="f4">Anicc&#257; vata kira bho maya&#7747; sam&#257;n&#257; niccamh&#257;'ti ama&#241;&#241;imha. Addhuv&#257; vata kira bho maya&#7747; sam&#257;n&#257; dhuvamh&#257;'ti ama&#241;&#241;imha. Asassat&#257; vata kira bho maya&#7747; sam&#257;n&#257; sassatamh&#257;'ti ama&#241;&#241;imha. Mayampi kira bho anicc&#257; addhuv&#257; asassat&#257; sakk&#257;yapariy&#257;pann&#257;'ti.</p>

					<p class="f4">Eva&#7747; mahiddhiyo kho bhikkhave tath&#257;gato sadevakassa lokassa. Eva&#7747; mahesakkho eva&#7747; mah&#257;nubh&#257;voti.</p>

					<p class="f4">76. <a id="pg034"><span class="f2 g"><b>[page 034]</b></span></a> yad&#257; buddho abhi&#241;&#241;&#257;ya dhammacakka&#7747; pavattayi,<br />
					Sadevakassa lokassa satth&#257; appaṭipuggalo.</p>

					<p class="f4">77. Sakk&#257;ya&#241;ca nirodha&#241;ca sakk&#257;yassa ca sambhava&#7747;,<br />
					Ariya&#7747; caṭṭha&#7749;gika&#7747; magga&#7747; dukkh&#363;pasamag&#257;mina&#7747;.</p>

					<p class="f4">78. Yepi dīgh&#257;yuk&#257; dev&#257; va&#7751;&#7751;avanto yasassino,<br />
					Bhīt&#257; sant&#257;sam&#257;p&#257;du&#7747; sīhassevitare mig&#257;.</p>

					<p class="f4">79. Avītivatt&#257; sakk&#257;ya&#7747; anicc&#257; kira bho maya&#7747;,<br />
					Sutv&#257; arahato v&#257;kya&#7747; vippamuttassa t&#257;dino'ti.</p>

					<p class="f4">1 Udaka&#7747; udak&#257;say&#257; machasa&#7747;</p>

					<p class="f4">[BJT Page 070]</p>

					<p class="f4">4. 1. 4. 4<br />
					( Aggappas&#257;dasutta&#7747; )</p>

					<p class="f4">34. Catt&#257;ro'me bhikkhave aggappas&#257;d&#257;. Katame catt&#257;ro?</p>

					<p class="f4">Y&#257;vat&#257; bhikkhave satt&#257; apad&#257; v&#257; dipad&#257; v&#257; catuppad&#257; v&#257; bahuppad&#257; v&#257; r&#363;pino v&#257; ar&#363;pino v&#257; sa&#241;&#241;ino v&#257; asa&#241;&#241;ino v&#257; nevasa&#241;&#241;īn&#257;sa&#241;&#241;ino v&#257;, tath&#257;gato tesa&#7747; aggamakkh&#257;yati araha&#7747; samm&#257;sambuddho. Ye bhikkhave buddhe pasann&#257;, agge te pasann&#257;, agge kho pana pasann&#257;na&#7747; aggo vip&#257;ko hoti.</p>

					<p class="f4">Y&#257;vat&#257; bhikkhave dhamm&#257; sa&#7749;khat&#257;, ariyo aṭṭha&#7749;giko maggo tesa&#7747; aggamakkh&#257;yati. Ye bhikkhave ariye aṭṭha&#7749;gike magge pasann&#257;, agge te pasann&#257;. Agge kho pana pasann&#257;na&#7747; aggo vip&#257;ko hoti.</p>

					<p class="f4">Y&#257;vat&#257; bhikkhave dhamm&#257; sa&#7749;khat&#257; v&#257; asa&#7749;khat&#257; v&#257;, vir&#257;go tesa&#7747; dhamm&#257;na&#7747; aggamakkh&#257;yati. Yadida&#7747; madanimmadano pip&#257;savinayo &#257;layasamuggh&#257;to vaṭṭupacchedo ta&#7751;hakkhayo vir&#257;go nirodho nibb&#257;na&#7747;. Ye bhikkhave dhamme pasann&#257;, agge te pasann&#257;. Agge kho pana pasann&#257;na&#7747; aggo vip&#257;ko hoti.</p>

					<p class="f4">Y&#257;vat&#257; bhikkhave sa&#7749;gh&#257; v&#257; ga&#7751;&#257; v&#257;, tath&#257;gatas&#257;vakasa&#7749;gho tesa&#7747; aggamakkh&#257;yati. Yadida&#7747; catt&#257;ri purisayug&#257;ni aṭṭhapurisapuggal&#257; esa bhagavato s&#257;vakasa&#7749;gho &#257;huneyyo p&#257;hu&#7751;eyyo dakkhi&#7751;eyyo a&#241;jalikara&#7751;īyo anuttara&#7747; pu&#241;&#241;akkhetta&#7747; lokassa. <a id="pg035"><span class="f2 g"><b>[page 035]</b></span></a> ye bhikkhave sa&#7749;ghe pasann&#257;, agge te pasann&#257;. Agge kho pana pasann&#257;na&#7747; aggo vip&#257;ko hoti.</p>

					<p class="f4">Ime kho bhikkhave catt&#257;ro aggappas&#257;d&#257;ti.</p>

					<p class="f4">80. Aggato ve pasann&#257;na&#7747; agga&#7747; dhamma&#7747; vij&#257;nata&#7747;,<br />
					Agge buddhe pasann&#257;na&#7747; dakkhi&#7751;eyye anuttare.</p>

					<p class="f4">81. Agge dhamme pasann&#257;na&#7747; vir&#257;g&#363;pasame sukhe,<br />
					Agge sa&#7749;ghe pasann&#257;na&#7747; pu&#241;&#241;akkhette anuttare.</p>

					<p class="f4">82. Aggasmi&#7747; d&#257;na&#7747; dadata&#7747; agga&#7747; pu&#241;&#241;a&#7747; pava&#7693;&#7693;hati,<br />
					Agga&#7747; &#257;yu&#7747;1 ca va&#7751;&#7751;o ca yaso kitti sukha&#7747; bala&#7747;.</p>

					<p class="f4">83. Aggassa d&#257;t&#257; medh&#257;vī aggadhammasam&#257;hito,<br />
					Devabh&#363;to manusso v&#257; aggappatto pamodatīti.</p>

					<p class="f4">1. &#256;yu ca: machasa&#7747;.</p>

					<p class="f4">[BJT Page 072]</p>

					<p class="f4">4. 1. 4. 5</p>

					<p class="f4">( Vassak&#257;rasutta&#7747; )</p>

					<p class="f4">35. Eka&#7747; samaya&#7747; bhagav&#257; r&#257;jagahe viharati ve&#7735;uvane kalandakaniv&#257;pe. Atha kho vassak&#257;ro br&#257;hma&#7751;o magadhamah&#257;matto yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho vassak&#257;ro br&#257;hma&#7751;o magadhamah&#257;matto bhagavanta&#7747; etadavoca:</p>

					<p class="f4">Cat&#363;hi kho maya&#7747; bho gotama dhammehi samann&#257;gata&#7747; mah&#257;pa&#241;&#241;a&#7747; mah&#257;purisa&#7747; pa&#241;&#241;apema. Katamehi cat&#363;hi?</p>

					<p class="f4">Idha bho gotama bahussuto hoti tassa tasseva sutaj&#257;tassa. Tassa tasseva kho pana bh&#257;sitassa attha&#7747; j&#257;n&#257;ti 'aya&#7747; imassa bh&#257;sitassa attho, aya&#7747; imassa bh&#257;sitassa attho'ti. Satim&#257; kho pana hoti cirakatampi cirabh&#257;sitampi sarit&#257; anussarit&#257;. Y&#257;ni kho pana t&#257;ni gahaṭṭhak&#257;ni ki&#7749;kara&#7751;īy&#257;ni, tattha dakkho hoti, analaso tatr&#363;p&#257;yavīma&#7747;s&#257;ya samann&#257;gato ala&#7747; k&#257;tu&#7747; ala&#7747; sa&#7747;vidh&#257;tu&#7747;. Imehi kho maya&#7747; bho gotama cat&#363;hi dhammehi samann&#257;gata&#7747; mah&#257;pa&#241;&#241;a&#7747; mah&#257;purisa&#7747; pa&#241;&#241;apema. Sace pana me bho gotama anumoditabba&#7747;, anumodatu me bhava&#7747; gotamo. Sace pana me bho gotama paṭikkositabba&#7747;, paṭikkosatu me bhava&#7747; gotamoti.</p>

					<p class="f4">Neva kho ty&#257;ha&#7747; br&#257;hma&#7751;a anumod&#257;mi. Na pana paṭikkos&#257;mi. <a id="pg036"><span class="f2 g"><b>[page 036]</b></span></a> cat&#363;hi kho aha&#7747; br&#257;hma&#7751;a dhammehi samann&#257;gata&#7747; mah&#257;pa&#241;&#241;a&#7747; mah&#257;purisa&#7747; pa&#241;&#241;apemi. Katamehi cat&#363;hi?</p>

					<p class="f4">Idha br&#257;hma&#7751;a bahujanahit&#257;ya paṭipanno hoti bahujanasukh&#257;ya bahu'ssa janat&#257; ariye &#241;&#257;ye patiṭṭh&#257;pit&#257;, yadida&#7747; kaly&#257;&#7751;adhammat&#257; kusaladhammat&#257;.</p>

					<p class="f4">So ya&#7747; vitakka&#7747; &#257;ka&#7749;khati vitakketu&#7747;. Ta&#7747; vitakka&#7747; vitakketi. Ya&#7747; vitakka&#7747; n&#257;ka&#7749;khati vitakketu&#7747;, na ta&#7747; vitakka&#7747; vitakketi. Ya&#7747; sa&#7749;kappa&#7747; &#257;ka&#7749;khati sa&#7749;kappetu&#7747;, ta&#7747; sa&#7749;kappa&#7747; sa&#7749;kappeti. Ya&#7747; sa&#7749;kappa&#7747; n&#257;ka&#7749;khati sa&#7749;kappetu&#7747;, na ta&#7747; sa&#7749;kappa&#7747; sa&#7749;kappeti. Iti cetovasippatto hoti vitakkapathesu.</p>

					<p class="f4">Catunna&#7747; jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī hoti akicchal&#257;bhī akasiral&#257;bhī.</p>

					<p class="f4">&#256;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati.</p>

					<p class="f4">[BJT Page 074]</p>

					<p class="f4">Neva kho ty&#257;ha&#7747; br&#257;hma&#7751;a anumod&#257;mi. Na pana paṭikkos&#257;mi. Imehi kho aha&#7747; br&#257;hma&#7751;a cat&#363;hi dhammehi samann&#257;gata&#7747; mah&#257;pa&#241;&#241;a&#7747; mah&#257;purisa&#7747; pa&#241;&#241;apemīti.</p>

					<p class="f4">Acchariya&#7747; bho gotama. Abbhuta&#7747; bho gotama. Y&#257;vasubh&#257;sita&#7747; cida&#7747; bhot&#257; gotamena. Imehi ca maya&#7747; cat&#363;hi dhammehi samann&#257;gata&#7747; bhavanta&#7747; gotama&#7747; dh&#257;rema.</p>

					<p class="f4">Bhava&#7747; hi gotamo bahujanahit&#257;ya paṭipanno bahujanasukh&#257;ya, bahu te janat&#257; ariye &#241;&#257;ye patiṭṭh&#257;pit&#257; yadida&#7747; kaly&#257;&#7751;adhammat&#257; kusaladhammat&#257;.</p>

					<p class="f4">Bhava&#7747; hi gotamo ya&#7747; vitakka&#7747; &#257;ka&#7749;khati vitakketu&#7747;, ta&#7747; vitakka&#7747; vitakketi. Ya&#7747; vitakka&#7747; n&#257;ka&#7749;khati vitakketu&#7747;, na ta&#7747; vitakka&#7747; vitakketi. Ya&#7747; sa&#7749;kappa&#7747; &#257;ka&#7749;khati sa&#7749;kappetu&#7747;, ta&#7747; sa&#7749;kappa&#7747; sa&#7749;kappeti. Ya&#7747; sa&#7749;kappa&#7747; n&#257;ka&#7749;khati sa&#7749;kappetu&#7747;, na ta&#7747; sa&#7749;kappa&#7747; sa&#7749;kappeti. Bhava&#7747; hi gotamo cetovasippatto vitakkapathesu.</p>

					<p class="f4">Bhava&#7747; hi gotamo catunna&#7747; jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī akicchal&#257;bhī akasiral&#257;bhī.</p>

					<p class="f4">Bhava&#7747; hi gotamo &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharatīti.</p>

					<p class="f4"><a id="pg037"><span class="f2 g"><b>[page 037]</b></span></a> addh&#257; kho te br&#257;hma&#7751;a &#257;sajja upanīyav&#257;c&#257; bh&#257;sit&#257;. Api ca ty&#257;ha&#7747; vy&#257;kariss&#257;mi:</p>

					<p class="f4">Aha&#7747; hi br&#257;hma&#7751;a bahujanahit&#257;ya paṭipanno bahujanasukh&#257;ya, bahu me janat&#257; ariye &#241;&#257;ye patiṭṭh&#257;pit&#257; yadida&#7747; kaly&#257;&#7751;adhammat&#257; kusaladhammat&#257;.</p>

					<p class="f4">Aha&#7747; hi br&#257;hma&#7751;a ya&#7747; vitakka&#7747; &#257;ka&#7749;kh&#257;mi vitakketu&#7747;, ta&#7747; vitakka&#7747; vitakkemi. Ya&#7747; vitakka&#7747; n&#257;ka&#7749;kh&#257;mi vitakketu&#7747;, na ta&#7747; vitakka&#7747; vitakkemi. Ya&#7747; sa&#7749;kappa&#7747; &#257;ka&#7749;kh&#257;mi sa&#7749;kappetu&#7747;, ta&#7747; sa&#7749;kappa&#7747; sa&#7749;kappemi. Ya&#7747; sa&#7749;kappa&#7747; n&#257;ka&#7749;kh&#257;mi sa&#7749;kappetu&#7747;, na ta&#7747; sa&#7749;kappa&#7747; sa&#7749;kappemi.</p>

					<p class="f4">Aha&#7747; hi br&#257;hma&#7751;a cetovasippatto vitakkapathesu. Aha&#7747; hi br&#257;hma&#7751;a catunna&#7747; jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī akicchal&#257;bhī akasiral&#257;bhī.</p>

					<p class="f4">Aha&#7747; hi br&#257;hma&#7751;a &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja vihar&#257;mīti.</p>

					<p class="f4">[BJT Page 076]<br />
					84. Yo vedi sabbasatt&#257;na&#7747; maccup&#257;s&#257; pamocana&#7747;,<br />
					Hita&#7747; devamanuss&#257;na&#7747; &#241;&#257;ya&#7747; dhamma&#7747; pak&#257;sayī,<br />
					Ya&#7747; ve disv&#257; ca sutv&#257; ca pasīdati bahujjano.</p>

					<p class="f4">85. Magg&#257;maggassa kusalo katakicco an&#257;savo,<br />
					Buddho antimas&#257;rīro mah&#257;pa&#241;&#241;o mah&#257;purisoti vuccatīti.</p>

					<p class="f4">4. 1. 4. 6.<br />
					(Do&#7751;a(loka)sutta&#7747;*)</p>

					<p class="f4">36. Eka&#7747; samaya&#7747; bhagav&#257; antar&#257; ca ukkaṭṭha&#7747; antar&#257; ca setavya&#7747; addh&#257;namaggapaṭipanno hoti. Do&#7751;opi suda&#7747; br&#257;hma&#7751;o antar&#257; ca ukkaṭṭha&#7747; antar&#257; ca setavya&#7747; addh&#257;namaggapaṭipanno hoti. Addas&#257; kho do&#7751;o br&#257;hma&#7751;o bhagavato p&#257;desu cakk&#257;ni sahass&#257;r&#257;ni sanemik&#257;ni san&#257;bhik&#257;ni sabb&#257;k&#257;raparip&#363;r&#257;ni. Disv&#257;nassa etadahosi: "acchariya&#7747; vata bho. Abbhuta&#7747; vata bho na vatim&#257;ni manussabh&#363;tassa p&#257;d&#257;ni bhavissanti" ti.</p>

					<p class="f4"><a id="pg038"><span class="f2 g"><b>[page 038]</b></span></a> atha kho bhagav&#257; magg&#257; okkamma a&#241;&#241;atarasmi&#7747; rukkham&#363;le nisīdi, palla&#7749;ka&#7747; &#257;bhujitv&#257; uju&#7747; k&#257;ya&#7747; panidh&#257;ya parimukha&#7747; sati&#7747; upaṭṭhapetv&#257;.</p>

					<p class="f4">Atha kho do&#7751;o br&#257;hma&#7751;o bhagavato p&#257;d&#257;ni anugacchanto addasa bhagavanta&#7747; a&#241;&#241;atarasmi&#7747; rukkham&#363;le nisinna&#7747; p&#257;s&#257;dika&#7747; pas&#257;danīya&#7747; santindriya&#7747; santam&#257;nasa&#7747; uttamadamathasamathamanuppatta&#7747; danta&#7747; gutta&#7747; sa&#7747;yatindriya&#7747; n&#257;ga&#7747;. Disv&#257; yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; etadavoca:</p>

					<p class="f4">Devo no bhava&#7747; bhavissatīti? Na kho aha&#7747; br&#257;hma&#7751;a devo bhaviss&#257;mīti. Gandhabbo no bhava&#7747; bhavissatīti? Na kho aha&#7747; br&#257;hma&#7751;a gandhabbo bhaviss&#257;mīti. Yakkho no bhava&#7747; bhavissatīti? Na kho aha&#7747; br&#257;hma&#7751;a yakkho bhaviss&#257;mīti. Manusso no bhava&#7747; bhavissatīti? Na kho aha&#7747; br&#257;hma&#7751;a manusso bhaviss&#257;mīti.</p>

					<p class="f4">Devo no bhava&#7747; bhavissatīti iti puṭṭho sam&#257;no 'na kho aha&#7747; br&#257;hma&#7751;a devo bhaviss&#257;mī' ti vadesi. Gandhabbo no bhava&#7747; bhavissatīti iti puṭṭho sam&#257;no'na kho aha&#7747; br&#257;hma&#7751;a gandhabbo bhaviss&#257;mī' ti vadesi. Yakkho no bhava&#7747; bhavissatīti iti puṭṭho sam&#257;no 'na kho aha&#7747; br&#257;hma&#7751;a yakkho bhaviss&#257;mī'ti vadesi. Manusso no bhava&#7747; bhavissatīti iti puṭṭho sam&#257;no ' na kho aha&#7747; br&#257;hma&#7751;a manusso bhaviss&#257;mī' ti vadesi. Atha ko carahi bhava&#7747; bhavissatīti.</p>

					<p class="f4">*Udd&#257;ne 'loke' ti suttan&#257;ma&#7747;.</p>

					<p class="f4">[BJT Page 078]</p>

					<p class="f4">Yesa&#7747; kho aha&#7747; br&#257;hma&#7751;a &#257;sav&#257;na&#7747; appahī&#7751;att&#257; devo bhaveyya&#7747;, te me &#257;sav&#257; pahī&#7751;&#257; ucchinnam&#363;l&#257; t&#257;l&#257;vatthukat&#257; anabh&#257;vakat&#257; &#257;yati&#7747; anupp&#257;dadhamm&#257;. Yesa&#7747; kho aha&#7747; br&#257;hma&#7751;a &#257;sav&#257;na&#7747; appahī&#7751;att&#257; gandhabbo bhaveyya&#7747;, te me &#257;sav&#257; pahī&#7751;&#257; ucchinnam&#363;l&#257; t&#257;l&#257;vatthukat&#257; anabh&#257;vakat&#257; &#257;yati&#7747; anupp&#257;dadhamm&#257;. Yesa&#7747; kho aha&#7747; br&#257;hma&#7751;a &#257;sav&#257;na&#7747; appahī&#7751;att&#257; yakkho bhaveyya&#7747;, te me &#257;sav&#257; pahī&#7751;&#257; ucchinnam&#363;l&#257; t&#257;l&#257;vatthukat&#257; anabh&#257;vakat&#257; &#257;yati&#7747; anupp&#257;dadhamm&#257;. Yesa&#7747; kho aha&#7747; br&#257;hma&#7751;a &#257;sav&#257;na&#7747; appahī&#7751;att&#257; manusso bhaveyya&#7747;, te me &#257;sav&#257; pahī&#7751;&#257; ucchinnam&#363;l&#257; t&#257;l&#257;vatthukat&#257; anabh&#257;vakat&#257; &#257;yati&#7747; anupp&#257;dadhamm&#257;.</p>

					<p class="f4">Seyyath&#257;pi br&#257;hma&#7751;a uppala&#7747; v&#257; paduma&#7747; v&#257; puṇḍarīka&#7747; v&#257; udake j&#257;ta&#7747; udake sa&#7747;va&#7693;&#7693;ha&#7747; udaka&#7747; accuggamma ṭh&#257;ti <a id="pg039"><span class="f2 g"><b>[page 039]</b></span></a> anupalitta&#7747; udakena. Evameva kho aha&#7747; br&#257;hma&#7751;a loke j&#257;to loke sa&#7747;va&#7693;&#7693;ho loka&#7747; abhibhuyya vihar&#257;mi anupalitto lokena. Buddhoti ma&#7747; br&#257;hma&#7751;a dh&#257;rehīti.</p>

					<p class="f4">86. Yena dev&#363;papatyassa gandhabbo v&#257; viha&#7749;gamo,<br />
					Yakkhatta&#7747; yena gaccheyya&#7747; manussatta&#241;ca abbaje, 1<br />
					Te mayha&#7747; &#257;sav&#257; khī&#7751;&#257; viddhast&#257; vinalīkat&#257;.</p>

					<p class="f4">87. Puṇḍarīka&#7747; yath&#257; vaggu 2 toyena n&#363;palippati,<br />
					N&#363;palittomhi 3 lokena tasm&#257; buddhosmi br&#257;hma&#7751;&#257;ti.</p>

					<p class="f4">4. 1. 4. 7.<br />
					(Aparih&#257;niya sutta&#7747;)<br />
					(S&#257;vatthinid&#257;na&#7747;)</p>

					<p class="f4">37. Cat&#363;hi bhikkhave dhammehi samann&#257;gato bhikkhu abhabbo parih&#257;n&#257;ya nibb&#257;nasseva santike. Katamehi cat&#363;hi?</p>

					<p class="f4">Idha bhikkhave bhikkhu sīlasampanno hoti, indriyesu guttadv&#257;ro hoti, bhojane matta&#241;&#241;&#363; hoti, j&#257;gariya&#7747; anuyutto hoti.</p>

					<p class="f4">Katha&#241;ca bhikkhave bhikkhu sīlasampanno hoti: idha bhikkhave bhikkhu sīlav&#257; hoti, p&#257;timokkhasa&#7747;varasa&#7747;vuto viharati, &#257;c&#257;ragocarasampanno a&#7751;umattesu vajjesu bhayadass&#257;vī sam&#257;d&#257;ya sikkhati sikkh&#257;padesu. Eva&#7747; kho bhikkhave bhikkhu sīlasampanno hoti.</p>

					<p class="f4">Katha&#241;ca bhikkhave bhikkhu indriyesu guttadv&#257;ro hoti: idha bhikkhave bhikkhu cakkhun&#257; r&#363;pa&#7747; disv&#257; na nimittagg&#257;hī hoti n&#257;nuvya&#241;janagg&#257;hī yatv&#257;dhikara&#7751;ameta&#7747; cakkhundriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati cakkhundriya&#7747;. Cakkhundriye sa&#7747;vara&#7747; &#257;pajjati.</p>

					<p class="f4">1. Abbhaje sy&#257;. Aṇḍaje sīmu. 2. Ugga&#7747; sy&#257;.<br />
					3. Kupalipp&#257;mi sy&#257;. Machasa&#7747; n&#363;palimp&#257;ti ka.</p>

					<p class="f4">[BJT Page 080]</p>

					<p class="f4">Sotena sadda&#7747; sutv&#257; na nimittagg&#257;hī hoti n&#257;nuvya&#241;janagg&#257;hī<br />
					Yatv&#257;dhikara&#7751;ameta&#7747; sotindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati sotindriya&#7747; sotindriye sa&#7747;vara&#7747; &#257;pajjati. Gh&#257;&#7751;ena gandha&#7747; gh&#257;yitv&#257; na nimittagg&#257;hī hoti n&#257;nuvya&#241;janagg&#257;hī yatv&#257;dhikara&#7751;ameta&#7747; gh&#257;&#7751;indriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati gh&#257;&#7751;indriya&#7747;. Gh&#257;&#7751;indriye sa&#7747;vara&#7747; &#257;pajjati. Jivh&#257;ya rasa&#7747; s&#257;yitv&#257; na nimittagg&#257;hī hoti n&#257;nuvya&#241;janagg&#257;hī yatv&#257;dhikara&#7751;ameta&#7747; jivhindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati jivhindriya&#7747;. Jivhindriye sa&#7747;vara&#7747; &#257;pajjati. K&#257;yena phoṭṭhabba&#7747; phusitv&#257; na nimittagg&#257;hī hoti n&#257;nuvya&#241;janagg&#257;hī yatv&#257;dhikara&#7751;ameta&#7747; k&#257;yindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati k&#257;yindriya&#7747;. K&#257;yindriye sa&#7747;vara&#7747; &#257;pajjati. Manas&#257; dhamma&#7747; vi&#241;&#241;&#257;ya na nimittagg&#257;hī hoti n&#257;nuvya&#241;janagg&#257;hī yatv&#257;dhikara&#7751;ameta&#7747; manindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; <a id="pg040"><span class="f2 g"><b>[page 040]</b></span></a> dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati manindriya&#7747;. Manindriye sa&#7747;vara&#7747; &#257;pajjati. Eva&#7747; kho bhikkhave bhikkhu indriyesu guttadv&#257;ro hoti.</p>

					<p class="f4">Katha&#241;ca bhikkhave bhikkhu bhojane matta&#241;&#241;&#363; hoti: idha bhikkhave bhikkhu paṭisa&#7749;kh&#257; yoniso &#257;h&#257;ra&#7747; &#257;h&#257;reti: neva dav&#257;ya na mad&#257;ya na maṇḍan&#257;ya na vibh&#363;san&#257;ya y&#257;vadeva imassa k&#257;yassa ṭhitiy&#257; y&#257;pan&#257;ya vihi&#7747;s&#363;paratiy&#257; brahmacariy&#257;nuggah&#257;ya. Iti pur&#257;&#7751;a&#241;ca vedana&#7747; paṭiha&#7749;kh&#257;mi nava&#241;ca vedana&#7747; na upp&#257;dess&#257;mi, y&#257;tr&#257; ca me bhavissati anavajjat&#257; ca ph&#257;suvih&#257;ro c&#257;ti. Eva&#7747; kho bhikkhave bhikkhu bhojane matta&#241;&#241;&#363; hoti.</p>

					<p class="f4">Katha&#241;ca bhikkhave bhikkhu j&#257;gariya&#7747; anuyutto hoti: idha bhikkhave bhikkhu divasa&#7747; ca&#7749;kamena nisajj&#257;ya &#257;vara&#7751;īyehi dhammehi citta&#7747; parisodheti, rattiy&#257; paṭhama&#7747; y&#257;ma&#7747; ca&#7749;kamena nisajj&#257;ya &#257;vara&#7751;īyehi dhammehi citta&#7747; parisodheti, rattiy&#257; majjhima&#7747; y&#257;ma&#7747; dakkhi&#7751;ena passena sīhaseyya&#7747; kappeti p&#257;de p&#257;da&#7747; acc&#257;dh&#257;ya sato sampaj&#257;no uṭṭh&#257;nasa&#241;&#241;a&#7747; manasi karitv&#257; rattiy&#257; pacchima&#7747; y&#257;ma&#7747; paccuṭṭh&#257;ya ca&#7749;kamena nisajj&#257;ya &#257;vara&#7751;īyehi dhammehi citta&#7747; parisodheti. Eva&#7747; kho bhikkhave bhikkhu j&#257;gariya&#7747; anuyutto hoti.</p>

					<p class="f4">Imehi kho bhikkhave cat&#363;hi dhammehi samann&#257;gato bhikkhu abhabbo parih&#257;n&#257;ya. Nibb&#257;nasseva santiketi.</p>

					<p class="f4">88. Sīle patiṭṭhito bhikkhu indriyesu ca sa&#7747;vuto,<br />
					Bhojanamhi ca matta&#241;&#241;&#363; j&#257;gariya&#7747; anuyu&#241;jati.</p>

					<p class="f4">89. Eva&#7747; viharam&#257;n&#257;pī ahorattamatandito,<br />
					Bh&#257;vaya&#7747; kusala&#7747; dhamma&#7747; yogakkhemassa pattiy&#257;.</p>

					<p class="f4">90. Appam&#257;darato bhikkhu pam&#257;de bhayadassi v&#257;,<br />
					Abhabbo parih&#257;n&#257;ya nibb&#257;nasseva santiketi.</p>

					<p class="f4">(Patilīnasutta&#7747;)<br />
					4. 1. 4. 8.</p>

					<p class="f4">38. <a id="pg041"><span class="f2 g"><b>[page 041]</b></span></a> panunnapaccekasacco bhikkhave bhikkhu samavayasaṭṭhesano 2 passaddhak&#257;yasa&#7749;kh&#257;ro patilīnoti vuccati.</p>

					<p class="f4">1. Viharam&#257;no pi sīmu. Vih&#257;rī &#257;t&#257;pi machasa&#7747;<br />
					2. Samavayasaccesano sīmu:</p>

					<p class="f4">[BJT Page 082]<br />
					Katha&#241;ca bhikkhave bhikkhu panunnapaccekasacco hoti? Idha bhikkhave bhikkhuno y&#257;ni t&#257;ni, puthusama&#7751;abr&#257;hma&#7751;&#257;na&#7747; puthupaccekasacc&#257;ni seyyathīda&#7747;: sassato lokoti v&#257; asassato lokoti v&#257; antav&#257; lokoti v&#257; anantav&#257; lokoti v&#257; ta&#7747; jīva&#7747; ta&#7747; sarīranti v&#257; a&#241;&#241;a&#7747; jīva&#7747; a&#241;&#241;a&#7747; sarīranti v&#257; hoti tath&#257;gato parammara&#7751;&#257;ti v&#257; na hoti tath&#257;gato parammara&#7751;&#257;ti v&#257; hoti ca na hoti ca tath&#257;gato parammara&#7751;&#257;ti v&#257; neva hoti na na hoti tath&#257;gato parammara&#7751;&#257;ti v&#257; sabb&#257;nissa t&#257;ni panunn&#257;ni honti, catt&#257;ni, vant&#257;ni, mutt&#257;ni, pahī&#7751;&#257;ni, paṭinissaṭṭh&#257;ni. Eva&#7747; kho bhikkhave bhikkhu panunnapaccekasacco hoti.</p>

					<p class="f4">Katha&#241;ca bhikkhave bhikkhu samavayasaṭṭhesano hoti? Idha bhikkhave bhikkhuno k&#257;mesan&#257; pahī&#7751;&#257; hoti. Bhavesan&#257; pahī&#7751;&#257; hoti. Brahmacariyesan&#257; paṭippassaddh&#257;. Eva&#7747; kho bhikkhave bhikkhu samavayasaṭṭhesano hoti.</p>

					<p class="f4">Katha&#241;ca bhikkhave bhikkhu passaddhak&#257;yasa&#7749;kh&#257;ro hoti? Idha bhikkhave bhikkhu sukhassa ca pah&#257;&#7751;&#257; dukkhassa ca pah&#257;n&#257; pubbeva somanassadomanass&#257;na&#7747; attha&#7749;gam&#257; adukkha&#7747; asukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; upasampajja viharati. Eva&#7747; kho bhikkhave bhikkhu passaddhak&#257;yasa&#7749;kh&#257;ro hoti.</p>

					<p class="f4">Katha&#241;ca bhikkhave bhikkhu patilīno hoti? Idha bhikkhave bhikkhuno asmim&#257;no pahī&#7751;o hoti. Ucchinnam&#363;lo, t&#257;l&#257;vatthukato, anabh&#257;vakato, &#257;yati&#7747; anupp&#257;dadhammo. Eva&#7747; kho bhikkhave bhikkhu patilīno hoti.</p>

					<p class="f4">Panunnapaccekasacco bhikkhave bhikkhu samavayasaṭṭhesano passaddhak&#257;yasa&#7749;kh&#257;ro patilīnoti vuccatīti.</p>

					<p class="f4">91. <a id="pg042"><span class="f2 g"><b>[page 042]</b></span></a> k&#257;mesan&#257; bhavesan&#257; brahmacariyesan&#257; saha,<br />
					Iti saccapar&#257;m&#257;so diṭṭhiṭṭh&#257;n&#257; samussay&#257;.</p>

					<p class="f4">92. Sabbar&#257;gavirattassa ta&#7751;hakkhayavimuttino,<br />
					Esan&#257; paṭinissaṭṭh&#257; diṭṭhiṭṭh&#257;na&#7747; sam&#363;hat&#257;.</p>

					<p class="f4">93. Sa ve santo sato bhikkhu passaddho apar&#257;jito,<br />
					M&#257;n&#257;bhisamay&#257; buddho patilīnoti vuccatīti.</p>

					<p class="f4">[BJT Page 084]</p>

					<p class="f4">4. 1. 4. 9.<br />
					( Ujj&#257;yasutta&#7747;)</p>

					<p class="f4">39. Atha kho ujj&#257;yo br&#257;hma&#7751;o yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho ujj&#257;yo br&#257;hma&#7751;o bhagavanta&#7747; etadavoca:</p>

					<p class="f4">Bhavampi no gotamo ya&#241;&#241;a&#7747; va&#7751;&#7751;etīti?</p>

					<p class="f4">Na kho aha&#7747; br&#257;hma&#7751;a sabba&#7747; ya&#241;&#241;a&#7747; va&#7751;&#7751;emi. Na pan&#257;ha&#7747; br&#257;hma&#7751;a sabba&#7747; ya&#241;&#241;a&#7747; na va&#7751;&#7751;emi. Yath&#257;r&#363;pe kho br&#257;hma&#7751;a ya&#241;&#241;e g&#257;vo ha&#241;&#241;anti, aje&#7735;ak&#257; ha&#241;&#241;anti, kukkuṭas&#363;kar&#257; ha&#241;&#241;anti, vividh&#257; p&#257;&#7751;&#257; sa&#7749;gh&#257;ta&#7747; &#257;pajjanti, evar&#363;pa&#7747; kho aha&#7747; br&#257;hma&#7751;a s&#257;rambha&#7747; ya&#241;&#241;a&#7747; na va&#7751;&#7751;emi. Ta&#7747; kissa hetu? Evar&#363;pa&#7747; hi br&#257;hma&#7751;a s&#257;rambha&#7747; ya&#241;&#241;a&#7747; na upasa&#7749;kamanti arahanto v&#257; arahamagga&#7747; v&#257; sam&#257;pann&#257;.</p>

					<p class="f4">Yath&#257;r&#363;pe ca kho br&#257;hma&#7751;a ya&#241;&#241;e na g&#257;vo ha&#241;&#241;anti, na aje&#7735;ak&#257; ha&#241;&#241;anti, na kukkuṭas&#363;kar&#257; ha&#241;&#241;anti, na vividh&#257; p&#257;&#7751;&#257; sa&#7749;gh&#257;ta&#7747; &#257;pajjanti. Evar&#363;pa&#7747; kho aha&#7747; br&#257;hma&#7751;a nir&#257;rambha&#7747; ya&#241;&#241;a&#7747; va&#7751;&#7751;emi. Yadida&#7747; niccad&#257;na&#7747; anuk&#363;laya&#241;&#241;a&#7747;. Ta&#7747; kissa hetu: evar&#363;pa&#7747; hi br&#257;hma&#7751;a nir&#257;rambha&#7747; ya&#241;&#241;a&#7747; upasa&#7749;kamanti arahanto v&#257; arahamagga&#7747; v&#257; sam&#257;pann&#257;ti.</p>

					<p class="f4">94. Assamedha&#7747; purisamedha&#7747; samm&#257;p&#257;sa&#7747; v&#257;japeyya&#7747; niraggala&#7747;,<br />
					Mah&#257;ya&#241;&#241;&#257; mah&#257;rambh&#257; na te honti mahapphal&#257;.</p>

					<p class="f4"><a id="pg043"><span class="f2 g"><b>[page 043]</b></span></a><br />
					95. Aje&#7735;ak&#257; ca g&#257;vo ca vividh&#257; yattha ha&#241;&#241;are,<br />
					Na ta&#7747; sammaggat&#257; ya&#241;&#241;a&#7747; upayanti mahesino.</p>

					<p class="f4">96. Ya&#7747; ca ya&#241;&#241;a&#7747; 1 nir&#257;rambha&#7747; yajanti anukula&#7747; sad&#257;,<br />
					Aje&#7735;ak&#257; ca g&#257;vo ca vividh&#257; nettha ha&#241;&#241;are.</p>

					<p class="f4">97. Ta&#7747; ca sammaggat&#257; ya&#241;&#241;a&#7747; upayanti mahesino,<br />
					Eta&#7747; yajetha medh&#257;vī eso ya&#241;&#241;o mahapphalo.</p>

					<p class="f4">98. Eta&#7747; hi 2 yajam&#257;nassa seyyo hoti na p&#257;piyo,<br />
					Ya&#241;&#241;o ca vipulo hoti pasīdanti ca devat&#257;ti.</p>

					<p class="f4">1. Ye ca ya&#241;&#241;&#257; ma. Cha. Sa&#7747;. 2. Eva&#7747; sy&#257;.</p>

					<p class="f4">[BJT Page 086]<br />
					4. 1. 4. 10.<br />
					(Ud&#257;yīsutta&#7747;)</p>

					<p class="f4">40. Atha kho ud&#257;yī br&#257;hma&#7751;o yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho ud&#257;yī br&#257;hma&#7751;o bhagavanta&#7747; etadavoca:</p>

					<p class="f4">Bhavampi no gotamo ya&#241;&#241;a&#7747; va&#7751;&#7751;etīti?</p>

					<p class="f4">Na kho aha&#7747; br&#257;hma&#7751;a sabba&#7747; ya&#241;&#241;a&#7747; va&#7751;&#7751;emi. Na pan&#257;ha&#7747; br&#257;hma&#7751;a sabba&#7747; ya&#241;&#241;a&#7747; na va&#7751;&#7751;emi. Yath&#257;r&#363;pe kho br&#257;hma&#7751;a ya&#241;&#241;e g&#257;vo ha&#241;&#241;anti. Aje&#7735;ak&#257; ha&#241;&#241;anti. Kukkuṭas&#363;kar&#257; ha&#241;&#241;anti. Vividh&#257; p&#257;&#7751;&#257; sa&#7749;gh&#257;ta&#7747; &#257;pajjanti. Evar&#363;pa&#7747; kho aha&#7747; br&#257;hma&#7751;a s&#257;rambha&#7747; ya&#241;&#241;a&#7747; na va&#7751;&#7751;emi. Ta&#7747; kissa hetu: evar&#363;pa&#7747; hi br&#257;hma&#7751;a s&#257;rambha&#7747; ya&#241;&#241;a&#7747; na upasa&#7749;kamanti arahanto v&#257; arahamagga&#7747; v&#257; sam&#257;pann&#257;.</p>

					<p class="f4">Yath&#257;r&#363;pe ca kho br&#257;hma&#7751;a ya&#241;&#241;e neva g&#257;vo ha&#241;&#241;anti. Na aje&#7735;ak&#257; ha&#241;&#241;anti. Na kukkuṭas&#363;kar&#257; ha&#241;&#241;anti. Na vividh&#257; p&#257;&#7751;&#257; sa&#7749;gh&#257;ta&#7747; &#257;pajjanti. Evar&#363;pa&#7747; kho aha&#7747; br&#257;hma&#7751;a nir&#257;rambha&#7747; ya&#241;&#241;a&#7747; va&#7751;&#7751;emi yadida&#7747; niccad&#257;na&#7747; anuk&#363;laya&#241;&#241;a&#7747;. Ta&#7747; kissa hetu: evar&#363;pa&#7747; hi br&#257;hma&#7751;a nir&#257;rambha&#7747; ya&#241;&#241;a&#7747; upasa&#7749;kamanti arahanto v&#257; arahamagga&#7747; 1 v&#257; sam&#257;pann&#257;ti.</p>

					<p class="f4">99. Abhisa&#7749;khata&#7747; nir&#257;rambha&#7747; ya&#241;&#241;a&#7747; k&#257;lena kappiya&#7747;,<br />
					<a id="pg044"><span class="f2 g"><b>[page 044]</b></span></a> t&#257;disa&#7747; upasa&#7747;yanti sa&#241;&#241;at&#257; brahmac&#257;rayo.</p>

					<p class="f4">100. Vivattacchadd&#257; 2 ye loke vītivatt&#257; kula&#7747; gati&#7747;,<br />
					Ya&#241;&#241;a 3 meta&#7747; pasa&#7747;santi buddh&#257; pu&#241;&#241;assa 4 kovid&#257;.</p>

					<p class="f4">101. Ya&#241;&#241;e v&#257; yadi v&#257; saddhe huta&#7747; katv&#257; yath&#257;raha&#7747;,<br />
					Pasannacitto yajati sukhette brahmac&#257;risu.</p>

					<p class="f4">102. Suhuta&#7747; suyiṭṭha&#7747; suppatta&#7747; dakkhi&#7751;eyyesu ya&#7747; kata&#7747;,<br />
					Ya&#241;&#241;o ca vipulo hoti pasīdanti ca devat&#257;.</p>

					<p class="f4">103. Eva&#7747; yajitv&#257; medh&#257;vī saddho muttena cetas&#257;,<br />
					Aby&#257;pajjha&#7747; sukha&#7747; loka&#7747; paṇḍito upapajjatīti.</p>

					<p class="f4">Cakkavaggo catuttho.<br />
					Tassudd&#257;na&#7747;:</p>

					<p class="f4">Cakko sa&#7749;gaho sīho pas&#257;do vassak&#257;re&#7751;a pa&#241;cama&#7747;,<br />
					Loke aparih&#257;niyo patilīnena ujj&#257;yo ud&#257;yin&#257; te das&#257;ti.</p>

					<p class="f4">1. Arahattamagga&#7747; v&#257; machasa&#7747;. 2. Vivaṭṭacchad&#257; machasa&#7747;. 3. Havya&#7747; sy&#257;. 4. Ya&#241;&#241;assa kovid&#257; machasa&#7747;.</p>

					<p class="f4">[BJT Page 088]</p>

					<p class="f4">5. Rohitassavaggo.<br />
					4. 1. 5. 1.<br />
					(Sam&#257;dhibh&#257;van&#257;sutta&#7747;)<br />
					(S&#257;vatthinid&#257;na&#7747;:)</p>

					<p class="f4">41. Catasso im&#257; bhikkhave sam&#257;dhibh&#257;van&#257;. Katam&#257; catasso?</p>

					<p class="f4">Atthi bhikkhave sam&#257;dhibh&#257;van&#257; bh&#257;vit&#257; bahulīkat&#257; diṭṭhadhammasukhavih&#257;r&#257;ya sa&#7747;vattati.</p>

					<p class="f4">Atthi bhikkhave sam&#257;dhibh&#257;van&#257; bh&#257;vit&#257; bahulīkat&#257; &#241;&#257;&#7751;adassanapaṭil&#257;bh&#257;ya sa&#7747;vattati.</p>

					<p class="f4">Atthi bhikkhave sam&#257;dhibh&#257;van&#257; bh&#257;vit&#257; bahulīkat&#257; satisampaja&#241;&#241;&#257;ya sa&#7747;vattati.</p>

					<p class="f4">Atthi bhikkhave sam&#257;dhibh&#257;van&#257; bh&#257;vit&#257; bahulīkat&#257; &#257;sav&#257;na&#7747; khay&#257;ya sa&#7747;vattati.</p>

					<p class="f4"><a id="pg045"><span class="f2 g"><b>[page 045]</b></span></a> katam&#257; ca bhikkhave sam&#257;dhibh&#257;van&#257; bh&#257;vit&#257; bahulīkat&#257; diṭṭhadhammasukhavih&#257;r&#257;ya sa&#7747;vattati:</p>

					<p class="f4">Idha bhikkhave bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati sato ca sampaj&#257;no, sukha&#241;ca k&#257;yena paṭisa&#7747;vedeti ya&#7747; ta&#7747; ariy&#257; &#257;cikkhanti 'upekkhako satim&#257; sukhavih&#257;rī'ti tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;&#7751;&#257; pubbeva somanassadomanass&#257;na&#7747; atthagam&#257; adukkha&#7747; asukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; upasampajja viharati. Aya&#7747; vuccati bhikkhave sam&#257;dhibh&#257;van&#257; bh&#257;vit&#257; bahulīkat&#257;<br />
					Diṭṭhadhammasukhavih&#257;r&#257;ya sa&#7747;vattati.</p>

					<p class="f4">Katam&#257; ca bhikkhave sam&#257;dhibh&#257;van&#257; bh&#257;vit&#257; bahulīkat&#257; &#241;&#257;&#7751;adassanapaṭil&#257;bh&#257;ya sa&#7747;vattati:</p>

					<p class="f4">Idha bhikkhave bhikkhu &#257;lokasa&#241;&#241;a&#7747; manasi karoti, div&#257;sa&#241;&#241;a&#7747; adhiṭṭh&#257;ti, yath&#257; div&#257; tath&#257; ratti&#7747;, yath&#257; ratti&#7747; tath&#257; div&#257;. Iti vivaṭena cetas&#257; apariyonaddhena sappabh&#257;sa&#7747; citta&#7747; bh&#257;veti. Aya&#7747; bhikkhave sam&#257;dhibh&#257;van&#257; bh&#257;vit&#257; bahulīkat&#257; &#241;&#257;&#7751;adassanapaṭil&#257;bh&#257;ya sa&#7747;vattati:</p>

					<p class="f4">Katam&#257; ca bhikkhave sam&#257;dhibh&#257;van&#257; bh&#257;vit&#257; bahulīkat&#257; satisampaja&#241;&#241;&#257;ya sa&#7747;vattati:</p>

					<p class="f4">Idha bhikkhave bhikkhuno vidit&#257; vedan&#257; uppajjanti. Vidit&#257; upaṭṭhahanti. Vidit&#257; abbhattha&#7747; gacchanti. Vidit&#257; sa&#241;&#241;&#257; uppajjanti. Vidit&#257; upaṭṭhahanti. Vidit&#257; abbhattha&#7747; gacchanti. Vidit&#257; vitakk&#257; uppajjanti vidit&#257; upaṭṭhahanti. Vidit&#257; abbhattha&#7747; gacchanti. Aya&#7747; bhikkhave sam&#257;dhibh&#257;van&#257; bh&#257;vit&#257; bahulīkat&#257; satisampaja&#241;&#241;&#257;ya sa&#7747;vattati.<br />
					Katam&#257; ca bhikkhave sam&#257;dhibh&#257;van&#257; bh&#257;vit&#257; bahulīkat&#257; &#257;sav&#257;na&#7747; khay&#257;ya sa&#7747;vattati:</p>

					<p class="f4">Idha bhikkhave bhikkhu pa&#241;cup&#257;d&#257;nakkhandhesu udayabbay&#257;nupassī viharati. Iti r&#363;pa&#7747; iti r&#363;passa samudayo, iti r&#363;passa attha&#7749;gamo. Iti vedan&#257;, iti vedan&#257;ya samudayo, iti vedan&#257;ya attha&#7749;gamo. Iti sa&#241;&#241;&#257;, iti sa&#241;&#241;&#257;ya samudayo, iti sa&#241;&#241;&#257;ya attha&#7749;gamo. Iti sa&#7747;kh&#257;r&#257;, iti sa&#7747;kh&#257;r&#257;na&#7747; samudayo, iti sa&#7747;kh&#257;r&#257;na&#7747; attha&#7749;gamo. Iti vi&#241;&#241;&#257;&#7751;a&#7747;, iti vi&#241;&#241;&#257;&#7751;assa samudayo, iti vi&#241;&#241;&#257;&#7751;assa attha&#7749;gamoti. Aya&#7747; bhikkhave sam&#257;dhibh&#257;van&#257; bh&#257;vit&#257; bahulīkat&#257; &#257;sav&#257;na&#7747; khay&#257;ya sa&#7747;vattati.</p>

					<p class="f4">[BJT Page 090.]</p>

					<p class="f4">Im&#257; kho bhikkhave catasso sam&#257;dhibh&#257;van&#257;.</p>

					<p class="f4">Ida&#241;ca pana meta&#7747; bhikkhave sandh&#257;ya bh&#257;sita&#7747; p&#257;r&#257;yane pu&#7751;&#7751;akapa&#241;he:</p>

					<p class="f4">104. Sa&#7749;kh&#257;ya lokasmi&#7747; parovar&#257;ni 1 yassi&#241;jita&#7747; natthi kuhi&#241;ci loke,<br />
					<a id="pg046"><span class="f2 g"><b>[page 046]</b></span></a> santo vidh&#363;mo anīgho nir&#257;so at&#257;ri so j&#257;tijaranti br&#363;mīti.</p>

					<p class="f4">4. 1. 5. 2.<br />
					(Pa&#241;havy&#257;kara&#7751;a sutta&#7747;)</p>

					<p class="f4">42. Catt&#257;rim&#257;ni bhikkhave pa&#241;havy&#257;kara&#7751;&#257;ni. Katam&#257;ni catt&#257;ri:<br />
					Atthi bhikkhave pa&#241;ho eka&#7747;savy&#257;kara&#7751;īyo, atthi bhikkhave pa&#241;ho vibhajja vy&#257;kara&#7751;īyo, atithi bhikkhave pa&#241;ho paṭipucch&#257; vy&#257;kara&#7751;īyo, atthi bhikkhave pa&#241;ho ṭhapanīyo.<br />
					Im&#257;ni kho bhikkhave catt&#257;ri pa&#241;havy&#257;kara&#7751;&#257;nīti.</p>

					<p class="f4">105. Eka&#7747;savacana&#7747; eka&#7747; vibhajja vacan&#257;para&#7747;,<br />
					Tatiya&#7747; paṭipuccheyya catuttha&#7747; pana ṭh&#257;paye.</p>

					<p class="f4">106. Yo ca nesa&#7747; tattha tattha j&#257;n&#257;ti anudhammata&#7747;,<br />
					Catupa&#241;hassa kusalo &#257;hu bhikkhu&#7747; tath&#257;vidha&#7747;.</p>

					<p class="f4">107. Dur&#257;sado duppasaho gambhīro duppadha&#7747;siyo 2<br />
					Atho atthe anatthe ca ubhayassa hoti kovido. 3</p>

					<p class="f4">108. Anattha&#7747; parivajjeti attha&#7747; ga&#7751;h&#257;ti paṇḍito,<br />
					Atth&#257;bhisamay&#257; dhīro paṇḍitoti pavuccatīti.<br />
					4. 1. 5. 3.<br />
					(Paṭhamakodhagarusutta&#7747;)</p>

					<p class="f4">43. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro:</p>

					<p class="f4">Kodhagaru na saddhammagaru, makkhagaru na saddhammagaru, l&#257;bhagaru na saddhammagaru,<br />
					Sakk&#257;ragaru na saddhammagaru.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasmi&#7747;.</p>

					<p class="f4">Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro:</p>

					<p class="f4">Saddhammagaru na kodhagaru, saddhammagaru na makkhagaru, saddhammagaru na l&#257;bhagaru,<br />
					Saddhammagaru na sakk&#257;ragaru.</p>

					<p class="f4"><a id="pg047"><span class="f2 g"><b>[page 047]</b></span></a> ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">1. Paropar&#257;nimachasa&#7747;. 2. Duppadha&#7747;sayo. Sīmu. 3. Ubhayatthassa kovidosy&#257;. Ka&#7747;.</p>

					<p class="f4">[BJT Page 092]</p>

					<p class="f4">109. Kodhamakkhagar&#363; bhikkh&#363; l&#257;bhasakk&#257;rag&#257;rav&#257;,<br />
					Na te dhamme vir&#363;hanti samm&#257;sambuddhadesite.</p>

					<p class="f4">110. Ye ca saddhammagaruno viha&#7747;su viharanti ca,<br />
					Te ve dhamme vir&#363;hanti samm&#257;sambuddhadesite ti.</p>

					<p class="f4">4. 1. 5. 4.</p>

					<p class="f4">( Dutiyakodhagarusutta&#7747; )</p>

					<p class="f4">44. Catt&#257;ro'me bhikkhave asaddhamm&#257;. Katame catt&#257;ro</p>

					<p class="f4">Kodhagarut&#257; na saddhammagarut&#257;, makkhagarut&#257; na saddhammagarut&#257;, l&#257;bhagarut&#257; na saddhammagarut&#257;, sakk&#257;ragarut&#257; na saddhammagarut&#257;.</p>

					<p class="f4">Ime kho bhikkhave catt&#257;ro asaddhamm&#257;.</p>

					<p class="f4">Catt&#257;ro'me bhikkhave saddhamm&#257;. Katame catt&#257;ro?</p>

					<p class="f4">Saddhammagarut&#257; na kodhagarut&#257;, saddhammagarut&#257; na makkhagarut&#257;, saddhammagarut&#257;<br />
					Na l&#257;bhagarut&#257;, saddhammagarut&#257; na sakk&#257;ragarut&#257;.</p>

					<p class="f4">Ime kho bhikkhave catt&#257;ro saddhamm&#257;ti.</p>

					<p class="f4">111. Kodhamakkhagar&#363; bhikkhu l&#257;bhasakk&#257;rag&#257;ravo,<br />
					Sukhette p&#363;tibīja&#7747;va saddhamme na vir&#363;hati.</p>

					<p class="f4">112. Ye ca saddhammagaruno viha&#7747;su viharanti ca,<br />
					Te ve dhamme vir&#363;hanti snehamanv&#257;yamivosadh&#257;ti.</p>

					<p class="f4">4. 1. 5. 5.</p>

					<p class="f4">( Paṭhamarohitassasutta&#7747;)</p>

					<p class="f4">45: Eka&#7747; samaya&#7747; bhagav&#257; s&#257;vatthiya&#7747; viharati jetavane an&#257;thapiṇḍikassa &#257;r&#257;me.</p>

					<p class="f4">Atha kho rohitasso devaputto abhikkant&#257;ya rattiy&#257; abhikkantava&#7751;&#7751;o kevalakappa&#7747; jetavana&#7747; obh&#257;setv&#257; yena bhagav&#257; tenupasa&#7749;kami, upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; aṭṭh&#257;si. Ekamanta&#7747; ṭhito kho rohitasso devaputto bhagavanta&#7747; etadavoca:</p>

					<p class="f4">[BJT Page 094]</p>

					<p class="f4">Yattha nu kho bhante na j&#257;yati, na jīyati, na mīyati, na cavati, na<br />
					Uppajjati, sakk&#257; nu kho bhante gamanena lokassa anta&#7747; 1 &#241;&#257;tu&#7747; v&#257; daṭṭhu&#7747; v&#257; p&#257;pu&#7751;itu&#7747; v&#257;ti?</p>

					<p class="f4">Yattha kho &#257;vuso na j&#257;yati, na jīyati, na mīyati, <a id="pg048"><span class="f2 g"><b>[page 048]</b></span></a> na cavati, na uppajjati. N&#257;hanta&#7747; gamanena lokassa anta&#7747; &#241;&#257;tayya&#7747; daṭṭhayya&#7747; pattayyanti vad&#257;mi.</p>

					<p class="f4">Acchariyambhante, abbhutambhante, y&#257;va subh&#257;sita&#7747; cidambhante bhagavat&#257;, yattha kho &#257;vuso na j&#257;yati na jīyati na mīyati na cavati na uppajjati, n&#257;hanta&#7747; gamanena lokassa anta&#7747; &#241;&#257;tayya&#7747; daṭṭhayya&#7747; pattayyanti vad&#257;mīti.</p>

					<p class="f4">Bh&#363;tapubb&#257;ha&#7747; bhante, rohitasso n&#257;ma isi ahosi&#7747; bhojaputto iddhim&#257; veh&#257;sa&#7749;gamo. Tassa mayha&#7747; bhante evar&#363;po javo ahosi, seyyath&#257;pi n&#257;ma da&#7735;hadhammo 2 dhanuggaho sikkhito katahattho kat&#363;p&#257;sano lahukena asanena appakasirena tiriya&#7747; t&#257;lacch&#257;ya&#7747; atip&#257;teyya.</p>

					<p class="f4">Evar&#363;po padavītih&#257;ro ahosi, seyyath&#257;pi n&#257;ma puratthim&#257; samudd&#257; pacchimo samuddo.</p>

					<p class="f4">Tassa mayha&#7747; bhante evar&#363;pena javena samann&#257;gatassa evar&#363;pena ca padavītih&#257;rena, evar&#363;pa&#7747; icch&#257;gata&#7747; uppajji: aha&#7747; gamanena lokassa anta&#7747; p&#257;pu&#7751;iss&#257;mīti.</p>

					<p class="f4">So kho aha&#7747; bhante a&#241;&#241;atreva asitapītakh&#257;yitas&#257;yit&#257;, a&#241;&#241;atra<br />
					Ucc&#257;rapass&#257;vakamm&#257;, a&#241;&#241;atra nidd&#257;kilamathapaṭivinodan&#257;, vassasat&#257;yuko vassasatajīvī vassasata&#7747; gantv&#257; appatv&#257;va lokassa anta&#7747; antar&#257;yeva k&#257;lakato.</p>

					<p class="f4">Acchariya&#7747; bhante abbhuta&#7747; bhante y&#257;va subh&#257;sita&#7747; cidambhante bhagavat&#257;, yattha kho &#257;vuso na j&#257;yati na jīyati na mīyati na cavati na uppajjati, n&#257;hanta&#7747; gamanena lokassa anta&#7747; &#241;&#257;tayya&#7747; daṭṭhayya&#7747; pattayyanti vad&#257;mīti.</p>

					<p class="f4">Yattha kho &#257;vuso na j&#257;yati na jīyati na mīyati na cavati na uppajjati, n&#257;hanta&#7747; gamanena lokassa anta&#7747; &#241;&#257;tayya&#7747; daṭṭhayya&#7747; pattayyanti vad&#257;mi. Na c&#257;ha&#7747; &#257;vuso appatv&#257;va lokassa anta&#7747; dukkhassa antakiriya&#7747; vad&#257;mi. Apic&#257;ha&#7747; &#257;vuso imasmi&#7747; yeva by&#257;mamatte kalebare sa&#241;&#241;imhi samanake loka&#241;ca pa&#241;&#241;&#257;pemi. Lokasamudaya&#241;ca lokanirodha&#241;ca lokanirodhag&#257;mini&#241;ca paṭipadanti.</p>

					<p class="f4">1. Anto sīmu. 2. Da&#7735;hadhamm&#257; machasa&#7747;.</p>

					<p class="f4">[BJT Page 096]</p>

					<p class="f4">113. <a id="pg049"><span class="f2 g"><b>[page 049]</b></span></a> gamanena na pattabbo lokassanto kud&#257;cana&#7747;,<br />
					Na ca appatv&#257; lokanta&#7747; dukkh&#257; atthi pamocana&#7747;.</p>

					<p class="f4">114. Tasm&#257; have lokavid&#363; sumedho lokantag&#363; vusitabrahmacariyo,<br />
					Lokassa anta&#7747; samit&#257;vi &#241;atv&#257; n&#257;si&#7747;satī 1 lokamima&#7747; para&#241;c&#257;tī.</p>

					<p class="f4">4. 1. 5. 6.</p>

					<p class="f4">(Dutiyarohitassasutta&#7747;)</p>

					<p class="f4">46. Atha kho bhagav&#257; tass&#257; rattiy&#257; accayena bhikkh&#363; &#257;mantesi: ima&#7747; bhikkhave ratti&#7747; rohitasso devaputto abhikkant&#257;ya rattiy&#257; abhikkantava&#7751;&#7751;o kevalakappa&#7747; jetavana&#7747; obh&#257;setv&#257; yen&#257;ha&#7747; tenupasa&#7749;kami, upasa&#7749;kamitv&#257; ma&#7747; abhiv&#257;detv&#257; ekamanta&#7747; aṭṭh&#257;si, ekamanta&#7747; ṭhito kho bhikkhave rohitasso devaputto ma&#7747; etadavoca:</p>

					<p class="f4">Yattha nu kho bhante na j&#257;yati na jīyati na mīyati na cavati na uppajjati. Sakk&#257; nu kho so bhante gamanena lokassa anta&#7747; &#241;&#257;tu&#7747; v&#257; daṭṭhu&#7747; v&#257; p&#257;pu&#7751;itu&#7747; v&#257;ti.</p>

					<p class="f4">Eva&#7747; vutte aha&#7747; bhikkhave rohitassa&#7747; devaputta&#7747; etadavoca&#7747;: yattha kho &#257;vuso na j&#257;yati na jīyati na mīyati na cavati na uppajjati. N&#257;hanta&#7747; gamanena lokassa anta&#7747; &#241;&#257;tayya&#7747; daṭṭhayya&#7747; pattayyanti 2 vad&#257;mīti.</p>

					<p class="f4">Eva&#7747; vutte bhikkhave rohitasso devaputto ma&#7747; etadavoca: acchariya&#7747; bhante abbhuta&#7747; bhante y&#257;va subh&#257;sita&#7747; cida&#7747; bhante bhagavat&#257;, yattha kho &#257;vuso na j&#257;yati na jīyati na mīyati na cavati na uppajjati. N&#257;hanta&#7747; gamanena lokassa anta&#7747; &#241;&#257;tayya&#7747; daṭṭhayya&#7747; pattayyanti vad&#257;mīti.</p>

					<p class="f4">Bh&#363;tapubb&#257;ha&#7747; bhante rohitasso n&#257;ma isi ahosi&#7747; bhojaputto iddhim&#257; veh&#257;sa&#7749;gamo. Tassa mayha&#7747; bhante evar&#363;po javo ahosi: seyyath&#257;pi n&#257;ma da&#7735;hadhammo3 dhanuggaho sikkhito katahattho kat&#363;p&#257;sano lahukena asanena appakasirena tiriya&#7747; t&#257;lacch&#257;ya&#7747; atip&#257;teyya.</p>

					<p class="f4">Evar&#363;po padavītih&#257;ro ahosi, seyyath&#257;pi n&#257;ma puratthim&#257; samudd&#257; pacchimo samuddo. Tassa mayha&#7747; bhante evar&#363;pena javena samann&#257;gatassa evar&#363;pena ca padavītih&#257;rena, evar&#363;pa&#7747; icch&#257;gata&#7747; uppajji: aha&#7747; gamanena lokassanta&#7747; p&#257;pu&#7751;iss&#257;mīti.</p>

					<p class="f4">So kho aha&#7747; bhante a&#241;&#241;atreva asitapītakh&#257;yitas&#257;yit&#257; <a id="pg050"><span class="f2 g"><b>[page 050]</b></span></a> a&#241;&#241;atra ucc&#257;rapass&#257;vakamm&#257; a&#241;&#241;atra nidd&#257;kilamathapaṭivinodan&#257; vassasat&#257;yuko vassasatajīvī vassasata&#7747; gantv&#257; appatv&#257;va lokassa anta&#7747; antar&#257;yeva 4 k&#257;lakato.</p>

					<p class="f4">1. N&#257; sīsati machasa&#7747; 2. &#209;&#257;teyya&#7747;, daṭṭheyya&#7747; patteyya&#7747;ti katthaci<br />
					3. Da&#7735;hadhamm&#257; machasa&#7747; 4. Antar&#257; katthaci. Machasa&#7747;.</p>

					<p class="f4">[BJT Page 098]</p>

					<p class="f4">Acchariya&#7747; bhante, abbhuta&#7747; bhante, y&#257;va subh&#257;sita&#7747; cida&#7747; bhante bhagavat&#257; yattha kho &#257;vuso na j&#257;yati na jīyati na mīyati na cavati na uppajjati n&#257;ha&#7747; ta&#7747; gamanena lokassa anta&#7747; &#241;&#257;tayya&#7747; daṭṭhayya&#7747; pattayyanti vad&#257;mīti.</p>

					<p class="f4">Eva&#7747; vutte aha&#7747; bhikkhave rohitassa&#7747; devaputta&#7747; etadavoca&#7747;: yattha kho &#257;vuso na j&#257;yati na jīyati na mīyati na cavati na uppajjati. N&#257;ha&#7747; ta&#7747; gamanena lokassa anta&#7747; &#241;&#257;tayya&#7747; daṭṭhayya&#7747; pattayyanti vad&#257;mīti. Na c&#257;ha&#7747; &#257;vuso appatv&#257;va lokassa anta&#7747; dukkhassa antakiriya&#7747; vad&#257;mi. Api c&#257;ha&#7747; &#257;vuso imasmi&#7747; yeva by&#257;mamatte kalebare sa&#241;&#241;imhi samanake loka&#241;ca pa&#241;&#241;&#257;pemi lokasamudaya&#241;ca lokanirodha&#241;ca lokanirodhag&#257;mini&#241;ca paṭipadanti.</p>

					<p class="f4">115. Gamanena na pattabbo lokassanto kud&#257;cana&#7747;,<br />
					Na ca appatv&#257; lokanta&#7747; dukkh&#257; atthi pamocana&#7747;.</p>

					<p class="f4">116. Tasm&#257; have lokavid&#363; sumedho lokantag&#363; vusitabrahmacariyo,<br />
					Lokassa anta&#7747; samit&#257;vi &#241;atv&#257; n&#257;si&#7747;sati lokamima&#7747; para&#241;c&#257;ti.</p>

					<p class="f4">4. 1. 5. 7.<br />
					( Suvid&#363;ravid&#363;rasutta&#7747;)</p>

					<p class="f4">47. Catt&#257;rim&#257;ni bhikkhave suvid&#363;ravid&#363;r&#257;ni. Katam&#257;ni catt&#257;ri?</p>

					<p class="f4">Nabha&#7747; ca bhikkhave paṭhavī ca, ida&#7747; paṭhama&#7747; suvid&#363;ravid&#363;re. Orima&#241;ca bhikkhave tīra&#7747; samuddassa p&#257;rima&#241;ca tīra&#7747;, ida&#7747; dutiya&#7747; suvid&#363;ravid&#363;re. Yatho ca bhikkhave verocano abbhudeti, yattha ca atthameti, ida&#7747; tatiya&#7747; suvid&#363;ravid&#363;re. Sata&#241;ca bhikkhave dhammo asata&#241;ca dhammo, ida&#7747; catuttha&#7747; suvid&#363;ravid&#363;re. Im&#257;ni kho bhikkhave catt&#257;ri suvid&#363;ravid&#363;r&#257;nīti.</p>

					<p class="f4">117. <a id="pg051"><span class="f2 g"><b>[page 051]</b></span></a> nabha&#7747; ca d&#363;re paṭhavī ca d&#363;re p&#257;ra&#7747; samuddassa tad&#257;hu d&#363;re,<br />
					Yato ca verocano abbhudeti pabha&#7749;karo yattha ca atthameti.</p>

					<p class="f4">118. Tato have d&#363;ratara&#7747; vadanti sata&#241;ca dhamma&#7747; asata&#241;ca dhamma&#7747;,<br />
					Aby&#257;yiko hoti sata&#7747; sam&#257;gamo y&#257;vampi 2 tiṭṭheyya tatheva hoti,<br />
					Khippa&#7747; hi veti asata&#7747; sam&#257;gamo tasm&#257; sata&#7747; dhammo asabbhi &#257;rak&#257;ti.</p>

					<p class="f4">1. Attha&#7747; gameti sy&#257;. 2. Y&#257;v&#257;pi machasa&#7747;.</p>

					<p class="f4">[BJT Page 100]</p>

					<p class="f4">4. 1. 5. 8.<br />
					( Vis&#257;khasutta&#7747;)</p>

					<p class="f4">48. Eka&#7747; samaya&#7747; bhagav&#257; s&#257;vatthiya&#7747; viharati jetavane an&#257;thapiṇḍikassa &#257;r&#257;me. Tena kho pana samayena &#257;yasm&#257; vis&#257;kho pa&#241;c&#257;liputto 1 upaṭṭh&#257;nas&#257;l&#257;ya&#7747; bhikkh&#363; dhammiy&#257; kath&#257;ya sandasseti sam&#257;dapeti samuttejeti sampaha&#7747;seti poriy&#257; v&#257;c&#257;ya vissaṭṭh&#257;ya anelagal&#257;ya atthassa vi&#241;&#241;&#257;paniy&#257; pariy&#257;pann&#257;ya anissit&#257;ya.</p>

					<p class="f4">Atha kho bhagav&#257; s&#257;yanhasamaya&#7747; patisall&#257;n&#257; vuṭṭhito yenupaṭṭh&#257;nas&#257;l&#257; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; bhikkh&#363; &#257;mantesi: ko nu kho bhikkhave upaṭṭh&#257;nas&#257;l&#257;ya&#7747; bhikkh&#363; dhammiy&#257; kath&#257;ya sandasseti sam&#257;dapeti samuttejeti sampaha&#7747;seti poriy&#257; v&#257;c&#257;ya vissaṭṭh&#257;ya anelagal&#257;ya atthassa vi&#241;&#241;&#257;paniy&#257; pariy&#257;pann&#257;ya anissit&#257;y&#257;ti.</p>

					<p class="f4">&#256;yasm&#257; bhante vis&#257;kho pa&#241;c&#257;liputto upaṭṭh&#257;nas&#257;l&#257;ya&#7747; bhikkh&#363; dhammiy&#257; kath&#257;ya sandasseti sam&#257;dapeti samuttejeti sampaha&#7747;seti poriy&#257; v&#257;c&#257;ya vissaṭṭh&#257;ya anelagal&#257;ya atthassa vi&#241;&#241;&#257;paniy&#257; pariy&#257;pann&#257;ya anissit&#257;y&#257;ti.</p>

					<p class="f4">Atha kho bhagav&#257; &#257;yasmanta&#7747; vis&#257;kha&#7747; pa&#241;c&#257;liputta&#7747; etadavoca: s&#257;dhu s&#257;dhu vis&#257;kha, s&#257;dhu kho tva&#7747; vis&#257;kha bhikkh&#363; dhammiy&#257; kath&#257;ya sandassesi sam&#257;dapesi samuttejesi sampaha&#7747;sesi poriy&#257; v&#257;c&#257;ya vissaṭṭh&#257;ya anelagal&#257;ya atthassa vi&#241;&#241;&#257;paniy&#257; pariy&#257;pann&#257;ya anissit&#257;y&#257;ti.</p>

					<p class="f4">119. Na bh&#257;sam&#257;na&#7747; j&#257;nanti missa&#7747; b&#257;lehi paṇḍita&#7747;,<br />
					Bh&#257;sam&#257;na&#241;ca j&#257;nanti desenta&#7747; amata&#7747; pada&#7747;.</p>

					<p class="f4">120. Bh&#257;saye jotaye dhamma&#7747; pagga&#7751;he isīna&#7747; dhaja&#7747;,<br />
					Subh&#257;sitadhaj&#257; isayo dhammo hi isīna&#7747; dhajoti.</p>

					<p class="f4">4. 1. 5. 9.</p>

					<p class="f4">( Vipall&#257;sasutta&#7747;)</p>

					<p class="f4">49. <a id="pg052"><span class="f2 g"><b>[page 052]</b></span></a> catt&#257;ro'me bhikkhave sa&#241;&#241;&#257;vipall&#257;s&#257; cittavipall&#257;s&#257; diṭṭhivipall&#257;s&#257;. Katame catt&#257;ro?</p>

					<p class="f4">Anicce bhikkhave niccanti sa&#241;&#241;&#257;vipall&#257;so cittavipall&#257;so diṭṭhivipall&#257;so. Dukkhe bhikkhave sukhanti sa&#241;&#241;&#257;vipall&#257;so cittavipall&#257;so diṭṭhivipall&#257;so. Anattani bhikkhave att&#257;ti sa&#241;&#241;&#257;vipall&#257;so cittavipall&#257;so diṭṭhivipall&#257;so. Asubhe bhikkhave subhanti sa&#241;&#241;&#257;vipall&#257;so cittavipall&#257;so diṭṭhivipall&#257;so. Ime kho bhikkhave catt&#257;ro sa&#241;&#241;&#257;vipall&#257;s&#257; cittavipall&#257;s&#257; diṭṭhivipall&#257;s&#257;.</p>

					<p class="f4">1. Pa&#241;c&#257;laputto. Machasa&#7747;.</p>

					<p class="f4">[BJT Page 102]</p>

					<p class="f4">Catt&#257;ro'me bhikkhave na sa&#241;&#241;&#257;vipall&#257;s&#257; na cittavipall&#257;s&#257; na diṭṭhivipall&#257;s&#257;. Katame catt&#257;ro?</p>

					<p class="f4">Anicce bhikkhave aniccanti na sa&#241;&#241;&#257;vipall&#257;so na cittavipall&#257;so na diṭṭhivipall&#257;so. Dukkhe bhikkhave dukkhanti na sa&#241;&#241;&#257;vipall&#257;so na cittavipall&#257;so na diṭṭhivipall&#257;so. Anattani bhikkhave anatt&#257;ti na sa&#241;&#241;&#257;vipall&#257;so na cittavipall&#257;so na diṭṭhivipall&#257;so. Asubhe bhikkhave asubhanti na sa&#241;&#241;&#257;vipall&#257;so na cittavipall&#257;so na diṭṭhivipall&#257;so.</p>

					<p class="f4">Ime kho bhikkhave catt&#257;ro na sa&#241;&#241;&#257;vipall&#257;s&#257; na cittavipall&#257;s&#257; na diṭṭhivipall&#257;s&#257;ti.</p>

					<p class="f4">121. Anicce niccasa&#241;&#241;ino dukkhe ca sukhasa&#241;&#241;ino,<br />
					Anattani ca att&#257;ti asubhe subhasa&#241;&#241;ino.</p>

					<p class="f4">122. Micch&#257;diṭṭhigat&#257; satt&#257; khittacitt&#257; visa&#241;&#241;ino,<br />
					Te yogayutt&#257; m&#257;rassa ayogakkhemino jan&#257;.</p>

					<p class="f4">123. Satt&#257; gacchanti sa&#7747;s&#257;ra&#7747; j&#257;timara&#7751;ag&#257;mino,<br />
					Yad&#257; ca buddh&#257; lokasmi&#7747; uppajjanti pabha&#7749;kar&#257;.</p>

					<p class="f4">124. Tema&#7747; dhamma&#7747; 1 pak&#257;senti dukkh&#363;pasamag&#257;mina&#7747;,<br />
					Tesa&#7747; sutv&#257;na sappa&#241;&#241;&#257; sacitta&#7747; paccaladdha te. 2</p>

					<p class="f4">125. Anicca&#7747; aniccato dakkhu&#7747; dukkhamaddakkhu dukkhato,<br />
					Anattani anatt&#257;ti asubha&#7747; asubhataddasu&#7747;,<br />
					Samm&#257;diṭṭhisam&#257;d&#257;n&#257; sabba&#7747; dukkha&#7747; upaccagunti.</p>

					<p class="f4">4. 1. 5. 10.<br />
					( Upakkilesasutta&#7747;)</p>

					<p class="f4">50. <a id="pg053"><span class="f2 g"><b>[page 053]</b></span></a> catt&#257;ro'me bhikkhave candimasuriy&#257;na&#7747; upakkiles&#257; yehi upakkilesehi upakkiliṭṭh&#257; candimasuriy&#257; na tapanti na bh&#257;santi na virocanti. Katame catt&#257;ro?</p>

					<p class="f4">Abbh&#257; bhikkhave candimasuriy&#257;na&#7747; upakkileso yena upakkilesena upakkiliṭṭh&#257; candimasuriy&#257; na tapanti na bh&#257;santi na virocanti. Mahik&#257; 3 bhikkhave candimasuriy&#257;na&#7747; upakkileso yena upakkilesena upakkiliṭṭh&#257; candimasuriy&#257; na tapanti na bh&#257;santi na virocanti. Dh&#363;marajo 4 bhikkhave candimasuriy&#257;na&#7747; upakkileso yena upakkilesena upakkiliṭṭh&#257; candimasuriy&#257; na tapanti na bh&#257;santi na virocanti. R&#257;hu bhikkhave asurindo candimasuriy&#257;na&#7747; upakkileso yena upakkilesena upakkiliṭṭh&#257; candimasuriy&#257; na tapanti na bh&#257;santi na virocanti. Ime kho bhikkhave catt&#257;ro candimasuriy&#257;na&#7747; upakkiles&#257; yehi upakkilesehi upakkiliṭṭh&#257; candimasuriy&#257; na tapanti na bh&#257;santi na virocanti.</p>

					<p class="f4">1. Te ima&#7747; machasa&#7747; 2. Paccaladdh&#257; machasa&#7747;. Paccalatthu sī. Mu. 3. Mahiy&#257;sy&#257;. 4. Dhumo rajo machasa&#7747;</p>

					<p class="f4">[BJT Page 104]</p>

					<p class="f4">Evameva kho bhikkhave catt&#257;ro sama&#7751;abr&#257;hma&#7751;&#257;na&#7747; upakkiles&#257; yehi upakkilesehi upakkiliṭṭh&#257; eke sama&#7751;abr&#257;hma&#7751;&#257; na tapanti na bh&#257;santi na virocanti. Katame catt&#257;ro?</p>

					<p class="f4">Santi bhikkhave eke sama&#7751;abr&#257;hma&#7751;&#257; sura&#7747; pivanti meraya&#7747;, sur&#257;merayap&#257;n&#257; appaṭivirat&#257;. Aya&#7747; bhikkhave paṭhamo sama&#7751;abr&#257;hma&#7751;&#257;na&#7747; upakkileso yena upakkilesena upakkiliṭṭh&#257; eke sama&#7751;abr&#257;hma&#7751;&#257; na tapanti na bh&#257;santi na virocanti. Santi bhikkhave eke sama&#7751;abr&#257;hma&#7751;&#257; methuna&#7747; dhamma&#7747; patisevanti methunasm&#257; dhamm&#257; appaṭivirat&#257;. Aya&#7747; bhikkhave dutiyo sama&#7751;abr&#257;hma&#7751;&#257;na&#7747; upakkileso yena upakkilesena upakkiliṭṭh&#257; eke sama&#7751;abr&#257;hma&#7751;&#257; na tapanti na bh&#257;santi na virocanti. Santi bhikkhave eke sama&#7751;abr&#257;hma&#7751;&#257; j&#257;tar&#363;parajata&#7747; s&#257;diyanti j&#257;tar&#363;parajatapaṭiggaha&#7751;&#257; appaṭivirat&#257;. Aya&#7747; bhikkhave tatiyo sama&#7751;abr&#257;hma&#7751;&#257;na&#7747; upakkileso yena upakkilesena upakkiliṭṭh&#257; eke sama&#7751;abr&#257;hma&#7751;&#257; na tapanti na bh&#257;santi na virocanti. Santi bhikkhave eke sama&#7751;abr&#257;hma&#7751;&#257; micch&#257;jīvena jīvanti micch&#257;jīv&#257; appaṭivirat&#257;. Aya&#7747; bhikkhave catuttho sama&#7751;abr&#257;hma&#7751;&#257;na&#7747; upakkileso yena upakkilesena upakkiliṭṭh&#257; eke sama&#7751;abr&#257;hma&#7751;&#257; na tapanti na bh&#257;santi na virocanti. Ime kho bhikkhave catt&#257;ro sama&#7751;abr&#257;hma&#7751;&#257;na&#7747; upakkiles&#257; <a id="pg054"><span class="f2 g"><b>[page 054]</b></span></a> yehi upakkilesehi upakkiliṭṭh&#257; eke sama&#7751;abr&#257;hma&#7751;&#257; na tapanti na bh&#257;santi na virocantīti.</p>

					<p class="f4">126. R&#257;gadosaparikkiṭṭh&#257; eke sama&#7751;abr&#257;hma&#7751;&#257;,<br />
					Avijj&#257;nivut&#257; pos&#257; piyar&#363;p&#257;bhinandino.</p>

					<p class="f4">127. Sura&#7747; pivanti meraya&#7747; paṭisevanti methuna&#7747;,<br />
					Rajata&#7747; j&#257;tar&#363;pa&#241;ca s&#257;diyanti aviddasu.</p>

					<p class="f4">128. Micch&#257;jīvena jīvanti eke sama&#7751;abr&#257;hma&#7751;&#257;,<br />
					Ete upakkiles&#257; vutt&#257; buddhen&#257;diccabandhun&#257;.</p>

					<p class="f4">129. Yehi upakkiliṭṭh&#257; 1 eke sama&#7751;abr&#257;hma&#7751;&#257;,<br />
					Na tapanti na bh&#257;santi addhuv&#257; 2 saraj&#257;pag&#257;.</p>

					<p class="f4">130. Andhak&#257;rena onaddh&#257; ta&#7751;h&#257;d&#257;s&#257; sanettik&#257;,<br />
					Va&#7693;&#7693;henti kaṭasi&#7747; ghora&#7747; &#257;diyanti punabbhavanti.</p>

					<p class="f4">Rohitassavaggo pa&#241;camo.<br />
					Tassudd&#257;na&#7747;:</p>

					<p class="f4">Sam&#257;dhi pa&#241;ha&#7747; dve kodh&#257; rohitass&#257;pare duve,<br />
					Suvid&#363;ravis&#257;kh&#257; vipall&#257;so upakkilesena te das&#257;ti.</p>

					<p class="f4">Paṭhamo pa&#7751;&#7751;&#257;sako.</p>

					<p class="f4">1. Yehi upakkilesehi machasa&#7747;. 2. Asuddh&#257; saraj&#257;mag&#257; machasa&#7747;.</p>

					<p class="f4">[BJT Page 106]</p>

					<p class="f4">2. Dutiyo pa&#7751;&#7751;&#257;sako.</p>

					<p class="f4">1. Pu&#241;&#241;&#257;bhisandavaggo.</p>

					<p class="f4">4. 2. 1. 1.<br />
					( Paṭhamapu&#241;&#241;&#257;bhisandasutta&#7747; )</p>

					<p class="f4">(S&#257;vatthinid&#257;na&#7747;:)</p>

					<p class="f4">1. Catt&#257;ro'me bhikkhave pu&#241;&#241;&#257;bhisand&#257; kusal&#257;bhisand&#257; sukhass&#257;h&#257;r&#257; sovaggik&#257; sukhavip&#257;k&#257; saggasa&#7747;vattanik&#257; iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattanti. Katame catt&#257;ro?</p>

					<p class="f4">Yassa bhikkhave bhikkhu cīvara&#7747; paribhu&#241;jam&#257;no appam&#257;&#7751;a&#7747; cetosam&#257;dhi&#7747; upasampajja viharati. Appam&#257;&#7751;o tassa pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattati.</p>

					<p class="f4">Yassa bhikkhave bhikkhu piṇḍap&#257;ta&#7747; paribhu&#241;jam&#257;no appam&#257;&#7751;a&#7747; cetosam&#257;dhi&#7747; upasampajja viharati, appam&#257;&#7751;o tassa pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattati.</p>

					<p class="f4"><a id="pg055"><span class="f2 g"><b>[page 055]</b></span></a> yassa bhikkhave bhikkhu sen&#257;sana&#7747; paribhu&#241;jam&#257;no appam&#257;&#7751;a&#7747; cetosam&#257;dhi&#7747; upasampajja viharati, appam&#257;&#7751;o tassa pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattati.</p>

					<p class="f4">Yassa bhikkhave bhikkhu gil&#257;napaccayabhesajjaparikkh&#257;ra&#7747; paribhu&#241;jam&#257;no appam&#257;&#7751;a&#7747; cetosam&#257;dhi&#7747; upasampajja viharati, appam&#257;&#7751;o tassa pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattati.</p>

					<p class="f4">Ime kho bhikkhave catt&#257;ro pu&#241;&#241;&#257;bhisand&#257; kusal&#257;bhisand&#257; sukhass&#257;h&#257;r&#257; sovaggik&#257; sukhavip&#257;k&#257; saggasa&#7747;vattanik&#257; iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattanti.</p>

					<p class="f4">Imehi ca pana bhikkhave cat&#363;hi pu&#241;&#241;&#257;bhisandehi kusal&#257;bhisandehi samann&#257;gatassa ariyas&#257;vakassa na sukara&#7747; pu&#241;&#241;assa pam&#257;&#7751;a&#7747; gahetu&#7747;, 1 ettako pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattatīti. Atha kho asa&#7749;kheyyo appameyyo mah&#257;pu&#241;&#241;akkhandhotveva sa&#7749;kha&#7747; gacchati.</p>

					<p class="f4">1. Ga&#7751;etu&#7747;, ka.</p>

					<p class="f4">[BJT Page 108]</p>

					<p class="f4">Seyyath&#257;pi bhikkhave mah&#257;samudde na sukara&#7747; udakassa pam&#257;&#7751;a&#7747; gahetu&#7747; ettak&#257;ni udak&#257;&#7735;hak&#257;nīti v&#257; ettak&#257;ni udak&#257;&#7735;hakasat&#257;nīti v&#257; ettak&#257;ni udak&#257;&#7735;hakasahass&#257;nīti v&#257; ettak&#257;ni udak&#257;&#7735;hakasatasahass&#257;nīti v&#257;. Atha kho asa&#7749;kheyyo appameyyo mah&#257;udakakkhandhotveva sa&#7749;kha&#7747; gacchati. Evameva kho bhikkhave imehi cat&#363;hi pu&#241;&#241;&#257;bhisandehi kusal&#257;bhisandehi samann&#257;gatassa ariyas&#257;vakassa na sukara&#7747; pu&#241;&#241;assa pam&#257;&#7751;a&#7747; gahetu&#7747;, ettako pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattatīti. Atha kho asa&#7749;kheyyo appameyyo mah&#257;pu&#241;&#241;akkhandhotveva sa&#7749;kha&#7747; gacchatīti</p>

					<p class="f4">1. Mahodadhi&#7747; aparimita&#7747; mah&#257;sara&#7747; bahubherava&#7747; ratanaga&#7751;&#257;nam&#257;laya&#7747;1,<br />
					Najjo yath&#257; naraga&#7751;asa&#7749;ghasevit&#257; 2 <a id="pg056"><span class="f2 g"><b>[page 056]</b></span></a> puth&#363; savanti upayanti s&#257;gara&#7747;.</p>

					<p class="f4">2. Eva&#7747; nara&#7747; annadap&#257;navatthada&#7747; seyy&#257;nisajjatthara&#7751;assa d&#257;yaka&#7747;,<br />
					Pu&#241;&#241;assa dh&#257;r&#257; upayanti paṇḍita&#7747; najjo yath&#257; v&#257;rivah&#257;va s&#257;garanti.</p>

					<p class="f4">4. 2. 1. 2.</p>

					<p class="f4">( Dutiyapu&#241;&#241;&#257;bhisandasutta&#7747;)</p>

					<p class="f4">2. Catt&#257;ro'me bhikkhave pu&#241;&#241;&#257;bhisand&#257; kusal&#257;bhisand&#257; sukhass&#257;h&#257;r&#257; sovaggik&#257; sukhavip&#257;k&#257; saggasa&#7747;vattanik&#257; iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattanti. Katame catt&#257;ro?</p>

					<p class="f4">Idha bhikkhave ariyas&#257;vako buddhe aveccappas&#257;dena samann&#257;gato hoti: itipi so bhagav&#257; araha&#7747; samm&#257;sambuddho vijj&#257;cara&#7751;asampanno sugato lokavid&#363; anuttaro purisadammas&#257;rathī satth&#257; devamanuss&#257;na&#7747; buddho bhagav&#257;ti. Aya&#7747; bhikkhave paṭhamo pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattati.</p>

					<p class="f4">Puna ca para&#7747; bhikkhave ariyas&#257;vako dhamme aveccappas&#257;dena samann&#257;gato hoti: sv&#257;kkh&#257;to bhagavat&#257; dhammo sandiṭṭhiko ak&#257;liko ehipassiko opanayiko paccatta&#7747; veditabbo vi&#241;&#241;&#363;hīti. Aya&#7747; bhikkhave dutiyo pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattati.</p>

					<p class="f4">1. Ratanavar&#257;nam&#257;laya&#7747; machasa&#7747;. 2. Macchaga&#7751;asa&#7749;ghasevit&#257; sy&#257;. Ka&#7747;.</p>

					<p class="f4">[BJT Page 110]</p>

					<p class="f4">Puna ca para&#7747; bhikkhave ariyas&#257;vako sa&#7749;ghe aveccappas&#257;dena samann&#257;gato hoti: supaṭipanno bhagavato s&#257;vakasa&#7749;gho, ujupaṭipanno bhagavato s&#257;vakasa&#7749;gho, &#241;&#257;yapaṭipanno bhagavato s&#257;vakasa&#7749;gho, s&#257;mīcipaṭipanno bhagavato s&#257;vakasa&#7749;gho, yadida&#7747; catt&#257;ri purisayug&#257;ni, aṭṭhapurisapuggal&#257;. Esa bhagavato s&#257;vakasa&#7749;gho &#257;huneyyo p&#257;hu&#7751;eyyo dakkhi&#7751;eyyo a&#241;jalikara&#7751;īyo anuttara&#7747; pu&#241;&#241;akkhetta&#7747; lokass&#257;ti. Aya&#7747; bhikkhave tatiyo pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattati.</p>

					<p class="f4">Puna ca para&#7747; bhikkhave ariyas&#257;vako ariyakantehi sīlehi samann&#257;gato hoti akhaṇḍehi acchiddehi asabalehi <a id="pg057"><span class="f2 g"><b>[page 057]</b></span></a> akamm&#257;sehi bhujissehi vi&#241;&#241;uppasatthehi apar&#257;maṭṭhehi sam&#257;dhisa&#7747;vattanikehi. Aya&#7747; bhikkhave catuttho pu&#241;&#241;&#257;bhisando kusal&#257;bhisando sukhass&#257;h&#257;ro sovaggiko sukhavip&#257;ko saggasa&#7747;vattaniko iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattati.</p>

					<p class="f4">Ime kho bhikkhave catt&#257;ro pu&#241;&#241;&#257;bhisand&#257; kusal&#257;bhisand&#257; sukhass&#257;h&#257;r&#257; sovaggik&#257; sukhavip&#257;k&#257; saggasa&#7747;vattanik&#257; iṭṭh&#257;ya kant&#257;ya man&#257;p&#257;ya hit&#257;ya sukh&#257;ya sa&#7747;vattantīti.</p>

					<p class="f4">3. Yassa saddh&#257; tath&#257;gate acal&#257; suppatiṭṭhit&#257;,<br />
					Sīla&#241;ca yassa kaly&#257;&#7751;a&#7747; ariyakanta&#7747; pasa&#7747;sita&#7747;.</p>

					<p class="f4">4. Sa&#7749;ghe pas&#257;do yassatthi ujubh&#363;ta&#241;ca dassana&#7747;,<br />
					Ada&#7735;iddoti ta&#7747; &#257;hu amogha&#7747; tassa jīvita&#7747;.</p>

					<p class="f4">5. Tasm&#257; saddha&#241;ca sīla&#241;ca pas&#257;da&#7747; dhammadassana&#7747;,<br />
					Anuyu&#241;jetha medh&#257;vī sara&#7747; buddh&#257;nas&#257;sananti.</p>

					<p class="f4">4. 2. 1. 3.<br />
					( Paṭhamasa&#7747;v&#257;sasutta&#7747; )</p>

					<p class="f4">3. Eka&#7747; samaya&#7747; bhagav&#257; antar&#257; ca madhura&#7747; antar&#257; ca vera&#241;ja&#7747; addh&#257;namaggapaṭipanno hoti. Sambahul&#257;pi kho gahapatī ca gahapat&#257;niyo ca antar&#257; ca madhura&#7747; antar&#257; ca vera&#241;ja&#7747; addh&#257;namaggapaṭipann&#257; honti. Atha kho bhagav&#257; magg&#257; okkamma a&#241;&#241;atarasmi&#7747; rukkham&#363;le nisīdi*. Addassu&#7747; 1 kho te gahapatī ca gahapat&#257;niyo ca bhagavanta&#7747; a&#241;&#241;atarasmi&#7747; rukkham&#363;le nisinna&#7747;. Disv&#257; yena bhagav&#257; tenupasa&#7749;kami&#7747;su. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi&#7747;su. Ekamanta&#7747; nisinne kho te gahapatī ca gahapat&#257;niyo ca bhagav&#257; etadavoca:</p>

					<p class="f4">Catt&#257;ro'me gahapatayo sa&#7747;v&#257;s&#257;. Katame catt&#257;ro?</p>

					<p class="f4">Chavo chav&#257;ya saddhi&#7747; sa&#7747;vasati, chavo deviy&#257; saddhi&#7747; sa&#7747;vasati, devo chav&#257;ya saddhi&#7747; sa&#7747;vasati. Devo deviy&#257; saddhi&#7747; sa&#7747;vasati.</p>

					<p class="f4">1. Addasa&#7747;su machasa&#7747; *pa&#241;&#241;atte &#257;sane katthaci.</p>

					<p class="f4">[BJT Page 112.]<br />
					Katha&#241;ca gahapatayo chavo chav&#257;ya saddhi&#7747; sa&#7747;vasati: <a id="pg058"><span class="f2 g"><b>[page 058]</b></span></a> idha gahapatayo s&#257;miko hoti p&#257;&#7751;&#257;tip&#257;tī adinn&#257;d&#257;yī k&#257;mesu micch&#257;c&#257;rī mus&#257;v&#257;dī sur&#257;merayamajjapam&#257;daṭṭh&#257;yī dussīlo p&#257;padhammo. Maccheramalapariyuṭṭhitena cetas&#257; ag&#257;ra&#7747; ajjh&#257;vasati, akkosakaparibh&#257;sako sama&#7751;abr&#257;hma&#7751;&#257;na&#7747; bhariy&#257;pissa hoti p&#257;&#7751;&#257;tip&#257;tinī adinn&#257;d&#257;yinī k&#257;mesu micch&#257;c&#257;rinī mus&#257;v&#257;dinī sur&#257;merayamajjapam&#257;daṭṭh&#257;yinī dussīl&#257; p&#257;padhamm&#257;, maccheramalapariyuṭṭhitena cetas&#257; ag&#257;ra&#7747; ajjh&#257;vasati, akkosikaparibh&#257;sik&#257; sama&#7751;abr&#257;hma&#7751;&#257;na&#7747;. Eva&#7747; kho gahapatayo chavo chav&#257;ya saddhi&#7747; sa&#7747;vasati.</p>

					<p class="f4">Katha&#241;ca gahapatayo chavo deviy&#257; saddhi&#7747; sa&#7747;vasati: idha gahapatayo s&#257;miko hoti p&#257;&#7751;&#257;tip&#257;tī adinn&#257;d&#257;yī k&#257;mesu micch&#257;c&#257;rī mus&#257;v&#257;dī sur&#257;merayamajjapam&#257;daṭṭh&#257;yī dussīlo p&#257;padhammo. Maccheramalapariyuṭṭhitena cetas&#257; ag&#257;ra&#7747; ajjh&#257;vasati, akkosakaparibh&#257;sako sama&#7751;abr&#257;hma&#7751;&#257;na&#7747;. Bhariy&#257; ca khvassa hoti p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; sur&#257;merayamajjapam&#257;daṭṭh&#257;n&#257; paṭivirat&#257; sīlavatī kaly&#257;&#7751;adhamm&#257;, vigatamalamaccherena cetas&#257; ag&#257;ra&#7747; ajjh&#257;vasati, anakkosikaparibh&#257;sik&#257; sama&#7751;abr&#257;hma&#7751;&#257;na&#7747;. Eva&#7747; kho gahapatayo chavo deviy&#257; saddhi&#7747; sa&#7747;vasati.</p>

					<p class="f4">Katha&#241;ca gahapatayo devo chav&#257;ya saddhi&#7747; sa&#7747;vasati: idha gahapatayo s&#257;miko hoti p&#257;&#7751;&#257;tip&#257;t&#257; paṭivirato adinn&#257;d&#257;n&#257; paṭivirato k&#257;mesu micch&#257;c&#257;r&#257; paṭivirato mus&#257;v&#257;d&#257; paṭivirato sur&#257;merayamajjapam&#257;daṭṭh&#257;n&#257; paṭivirato sīlav&#257; kaly&#257;&#7751;adhammo, vigatamalamaccherena cetas&#257; ag&#257;ra&#7747; ajjh&#257;vasati, anakkosakaparibh&#257;sako sama&#7751;abr&#257;hma&#7751;&#257;na&#7747;. Bhariy&#257; ca khvassa hoti p&#257;&#7751;&#257;tip&#257;tinī adinn&#257;d&#257;yinī k&#257;mesu micch&#257;c&#257;rinī mus&#257;v&#257;dinī sur&#257;merayamajjapam&#257;daṭṭh&#257;yinī dussīl&#257; p&#257;padhamm&#257;, maccheramalapariyuṭṭhitena cetas&#257; ag&#257;ra&#7747; ajjh&#257;vasati, akkosikaparibh&#257;sik&#257; sama&#7751;abr&#257;hma&#7751;&#257;na&#7747;. Eva&#7747; kho gahapatayo devo chav&#257;ya saddhi&#7747; sa&#7747;vasati.</p>

					<p class="f4">Katha&#241;ca gahapatayo devo deviy&#257; saddhi&#7747; sa&#7747;vasati: idha gahapatayo s&#257;miko hoti p&#257;&#7751;&#257;tip&#257;t&#257; paṭivirato adinn&#257;d&#257;n&#257; paṭivirato k&#257;mesu micch&#257;c&#257;r&#257; paṭivirato mus&#257;v&#257;d&#257; paṭivirato sur&#257;merayamajjapam&#257;daṭṭh&#257;n&#257; paṭivirato sīlav&#257; kaly&#257;&#7751;adhammo, vigatamalamaccherena cetas&#257; ag&#257;ra&#7747; ajjh&#257;vasati, anakkosakaparibh&#257;sako sama&#7751;abr&#257;hma&#7751;&#257;na&#7747;. Bhariy&#257;pissa hoti p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; sur&#257;merayamajjapam&#257;daṭṭh&#257;n&#257; paṭivirat&#257; sīlavatī kaly&#257;&#7751;adhamm&#257;; vigatamalamaccherena cetas&#257; ag&#257;ra&#7747; ajjh&#257;vasati, anakkosikaparibh&#257;sik&#257; sama&#7751;abr&#257;hma&#7751;&#257;na&#7747;. Eva&#7747; kho gahapatayo devo deviy&#257; saddhi&#7747; sa&#7747;vasati. <a id="pg059"><span class="f2 g"><b>[page 059]</b></span></a> ime kho gahapatayo catt&#257;ro sa&#7747;v&#257;s&#257;ti.</p>

					<p class="f4">6. Ubho ca honti dussīl&#257; kadariy&#257; paribh&#257;sak&#257;,<br />
					Te honti j&#257;nipatayo chav&#257; sa&#7747;v&#257;sam&#257;gat&#257;.</p>

					<p class="f4">[BJT Page 114]</p>

					<p class="f4">7. S&#257;miko hoti dussīlo kadariyo paribh&#257;sako,<br />
					Bhariy&#257; sīlavatī hoti vada&#241;&#241;&#363; vītamacchar&#257;;<br />
					S&#257;pi devī sa&#7747;vasati chavena patin&#257; saha.</p>

					<p class="f4">8. S&#257;miko sīlav&#257; hoti vada&#241;&#241;&#363; vītamaccharo,<br />
					Bhariy&#257; hoti dussīl&#257; kadariy&#257; paribh&#257;sik&#257;;<br />
					S&#257;pi chav&#257; sa&#7747;vasati devena patin&#257; saha.</p>

					<p class="f4">9. Ubho saddh&#257; vada&#241;&#241;&#363; ca sa&#241;&#241;at&#257; dhammajīvino,<br />
					Te honti j&#257;nipatayo a&#241;&#241;ama&#241;&#241;a&#7747; piya&#7747;vad&#257;.</p>

					<p class="f4">10. Atth&#257; sampacur&#257; honti ph&#257;sattha&#7747; 1 upaj&#257;yati,<br />
					Amitt&#257; dumman&#257; honti ubhinna&#7747; samasīlina&#7747;.</p>

					<p class="f4">11. Idha dhamma&#7747; caritv&#257;na samasīlabbat&#257; ubho,<br />
					Nandino devalokasmi&#7747; modanti k&#257;mak&#257;minoti.</p>

					<p class="f4">4. 2. 1. 4.</p>

					<p class="f4">(Dutiyasa&#7747;v&#257;sasutta&#7747;)</p>

					<p class="f4">4. Catt&#257;ro'me bhikkhave sa&#7747;v&#257;s&#257;. Katame catt&#257;ro?<br />
					Chavo chav&#257;ya saddhi&#7747; sa&#7747;vasati, chavo deviy&#257; saddha&#7747; sa&#7747;vasati, devo chav&#257;ya saddhi&#7747; sa&#7747;vasati, devo deviy&#257; saddhi&#7747; sa&#7747;vasati.</p>

					<p class="f4">Katha&#241;ca bhikkhave chavo chav&#257;ya saddhi&#7747; sa&#7747;vasati? Idha bhikkhave s&#257;miko hoti p&#257;&#7751;&#257;tip&#257;tī adinn&#257;d&#257;yī k&#257;mesu micch&#257;c&#257;rī mus&#257;v&#257;dī pisun&#257;v&#257;co pharus&#257;v&#257;co sampapphal&#257;pī abhijjh&#257;lu vy&#257;pannacitto micch&#257;diṭṭhiko dussīlo p&#257;padhammo. Maccheramalapariyuṭṭhitena cetas&#257; ag&#257;ra&#7747; ajjh&#257;vasati, akkosakaparibh&#257;sako sama&#7751;abr&#257;hma&#7751;&#257;na&#7747;. Bhariy&#257;pissa hoti p&#257;&#7751;&#257;tip&#257;tinī adinn&#257;d&#257;yinī k&#257;mesu micch&#257;c&#257;rinī mus&#257;v&#257;dinī pisun&#257;v&#257;c&#257; pharus&#257;v&#257;c&#257; samphappal&#257;pinī abhijjh&#257;lunī vy&#257;pannacitt&#257; micch&#257;diṭṭhik&#257; dussīl&#257; p&#257;padhamm&#257; maccheramalapariyuṭṭhitena cetas&#257; ag&#257;ra&#7747; <a id="pg060"><span class="f2 g"><b>[page 060]</b></span></a> ajjh&#257;vasati. Akkosikaparibh&#257;sik&#257; sama&#7751;abr&#257;hma&#7751;&#257;na&#7747;. Eva&#7747; kho bhikkhave chavo chav&#257;ya saddhi&#7747; sa&#7747;vasati.</p>

					<p class="f4">Katha&#241;ca bhikkhave chavo deviy&#257; saddhi&#7747; sa&#7747;vasati? Idha bhikkhave s&#257;miko hoti p&#257;&#7751;&#257;tip&#257;tī adinn&#257;nad&#257;yī k&#257;mesu micch&#257;c&#257;rī mus&#257;v&#257;dī pisun&#257;v&#257;co pharus&#257;v&#257;co sampapphal&#257;pī abhijjh&#257;lu vy&#257;pannacitto micch&#257;diṭṭhiko p&#257;padhammo dussīlo, maccheramalapariyuṭṭhitena cetas&#257; ag&#257;ra&#7747; ajjh&#257;vasati, akkosakaparibh&#257;sako sama&#7751;abr&#257;hma&#7751;&#257;na&#7747;. Bhariy&#257; ca khvassa hoti p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; pisun&#257;v&#257;c&#257; paṭivirat&#257; pharus&#257;v&#257;c&#257; paṭivirat&#257; samphappal&#257;p&#257; paṭivirat&#257; anabhijjh&#257;lunī avy&#257;pannacitt&#257; samm&#257;diṭṭhik&#257; sīlavatī kaly&#257;&#7751;adhamm&#257;, vigatamalamaccherena cetas&#257; ag&#257;ra&#7747; ajjh&#257;vasati. Anakkosikaparibh&#257;sik&#257; sama&#7751;abr&#257;hma&#7751;&#257;na&#7747;. Eva&#7747; kho bhikkhave chavo deviy&#257; saddhi&#7747; sa&#7747;vasati.</p>

					<p class="f4">1. Ph&#257;suka&#7747;machasa&#7747;. V&#257;sattha&#7747;[PTS.]</p>

					<p class="f4">[BJT Page 116]</p>

					<p class="f4">Katha&#241;ca bhikkhave devo chav&#257;ya saddhi&#7747; sa&#7747;vasati: idha bhikkhave s&#257;miko hoti p&#257;&#7751;&#257;tip&#257;t&#257; paṭivirato adinn&#257;d&#257;n&#257; paṭivirato k&#257;mesu micch&#257;c&#257;r&#257; paṭivirato mus&#257;v&#257;d&#257; paṭivirato pisun&#257;v&#257;c&#257; paṭivirato pharus&#257;v&#257;c&#257; paṭivirato samphappal&#257;p&#257; paṭivirato anabhijjh&#257;lu avy&#257;pannacitto samm&#257;diṭṭhiko sīlav&#257; kaly&#257;&#7751;adhammo. Vigatamalamaccherena cetas&#257; ag&#257;ra&#7747; ajjh&#257;vasati anakkosakaparibh&#257;sako sama&#7751;abr&#257;hma&#7751;&#257;na&#7747;. Bhariy&#257; ca khvassa hoti p&#257;&#7751;&#257;tip&#257;tinī adinn&#257;d&#257;yinī k&#257;mesu micch&#257;c&#257;rinī mus&#257;v&#257;dinī pisun&#257;v&#257;c&#257; pharus&#257;v&#257;c&#257; samphappal&#257;pinī abhijjh&#257;lunī vy&#257;pannacitt&#257; micch&#257;diṭṭhik&#257; dussīl&#257; p&#257;padhamm&#257; maccheramalapariyuṭṭhitena cetas&#257; ag&#257;ra&#7747; ajjh&#257;vasati. Akkosikaparibh&#257;sik&#257; sama&#7751;abr&#257;hma&#7751;&#257;na&#7747;. Eva&#7747; kho bhikkhave devo chav&#257;ya saddhi&#7747; sa&#7747;vasati.</p>

					<p class="f4">Katha&#241;ca bhikkhave devo deviy&#257; saddhi&#7747; sa&#7747;vasati: idha bhikkhave s&#257;miko hoti p&#257;&#7751;&#257;tip&#257;t&#257; paṭivirato adinn&#257;d&#257;n&#257; paṭivirato k&#257;mesu micch&#257;c&#257;r&#257; paṭivirato mus&#257;v&#257;d&#257; paṭivirato pisun&#257;v&#257;c&#257; paṭivirato pharus&#257;v&#257;c&#257; paṭivirato samphappal&#257;p&#257; paṭivirato anabhijjh&#257;lu avy&#257;pannacitto samm&#257;diṭṭhiko sīlav&#257; kaly&#257;&#7751;adhammo. Vigatamalamaccherena cetas&#257; ag&#257;ra&#7747; ajjh&#257;vasati. Anakkosakaparibh&#257;sako sama&#7751;abr&#257;hma&#7751;&#257;na&#7747;. Bhariy&#257;pissa hoti p&#257;&#7751;&#257;tip&#257;t&#257; paṭivirat&#257; adinn&#257;d&#257;n&#257; paṭivirat&#257; k&#257;mesu micch&#257;c&#257;r&#257; paṭivirat&#257; mus&#257;v&#257;d&#257; paṭivirat&#257; pisun&#257;v&#257;c&#257; paṭivirat&#257; pharus&#257;v&#257;c&#257; paṭivirat&#257; samphappal&#257;p&#257; paṭivirat&#257; anabhijjh&#257;lu avy&#257;pannacitt&#257; samm&#257;diṭṭhik&#257; sīlavatī kaly&#257;&#7751;adhamm&#257;, vigatamalamaccherena cetas&#257; ag&#257;ra&#7747; ajjh&#257;vasati. Anakkosikaparibh&#257;sik&#257; sama&#7751;abr&#257;hma&#7751;&#257;na&#7747;. Eva&#7747; kho bhikkhave devo deviy&#257; saddhi&#7747; sa&#7747;vasati. Ime kho bhikkhave catt&#257;ro sa&#7747;v&#257;s&#257;ti.</p>

					<p class="f4">12. Ubho ca honti dussīl&#257; kadariy&#257; paribh&#257;sak&#257;,<br />
					<a id="pg061"><span class="f2 g"><b>[page 061]</b></span></a> te honti j&#257;nipatayo chav&#257; sa&#7747;v&#257;sam&#257;gat&#257;.</p>

					<p class="f4">13. S&#257;miko hoti dussīlo kadariyo paribh&#257;sako,<br />
					Bhariy&#257; sīlavatī hoti vada&#241;&#241;&#363; vītamacchar&#257;,<br />
					S&#257;pi devī sa&#7747;vasati chavena patin&#257; saha.</p>

					<p class="f4">14. S&#257;miko sīlav&#257; hoti vada&#241;&#241;&#363; vītamaccharo,<br />
					Bhariy&#257; hoti dussīl&#257; kadariy&#257; paribh&#257;sik&#257;,<br />
					S&#257;pi dev&#257; sa&#7747;vasati devena patin&#257; saha.</p>

					<p class="f4">15. Ubho saddh&#257; vada&#241;&#241;&#363; ca sa&#241;&#241;at&#257; dhammajīvino,<br />
					Te honti j&#257;nipatayo a&#241;&#241;ama&#241;&#241;a&#7747; piya&#7747;vad&#257;.</p>

					<p class="f4">16. Atth&#257; sampacur&#257; honti ph&#257;sattha&#7747; upaj&#257;yati.<br />
					Amitt&#257; dumman&#257; honti ubhinna&#7747; samasīlina&#7747;.</p>

					<p class="f4">17. Idha dhamma&#7747; caritv&#257;na samasīlabbat&#257; ubho,<br />
					Nandino devalokasmi&#7747; modanti k&#257;mak&#257;minoti.</p>

					<p class="f4">4. 2. 1. 3.<br />
					( Paṭhama (nakula) samajīvīsutta&#7747; )</p>

					<p class="f4">5. Eka&#7747; samaya&#7747; bhagav&#257; bhaggesu viharati su&#7747;sum&#257;ragire 1 bhesakal&#257;vane 2 migad&#257;ye. Atha kho bhagav&#257; pubbanhasamaya&#7747; niv&#257;setv&#257; pattacīvaram&#257;d&#257;ya yena nakulapituno gahapatissa nivesana&#7747; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi.</p>

					<p class="f4">1. Susum&#257;ragire machasa&#7747; 2. Bhesakaṭṭh&#257;vane machasa&#7747;.</p>

					<p class="f4">[BJT Page 118]</p>

					<p class="f4">Atha kho nakulapit&#257; ca gahapati nakulam&#257;t&#257; ca gahapat&#257;nī yena bhagav&#257; tenupasa&#7749;kami&#7747;su. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi&#7747;su. Ekamanta&#7747; nisinno kho nakulapit&#257; gahapati bhagavanta&#7747; etadavoca:</p>

					<p class="f4">Yato me bhante nakulam&#257;t&#257; gahapat&#257;nī daharasseva dahar&#257; &#257;nīt&#257; n&#257;bhij&#257;n&#257;mi nakulam&#257;tara&#7747; gahapat&#257;ni&#7747; manas&#257;pi aticarit&#257;, kuto pana k&#257;yena. Iccheyy&#257;ma maya&#7747; bhante diṭṭhe ceva dhamme a&#241;&#241;ama&#241;&#241;a&#7747; passitu&#7747; abhisampar&#257;ya&#241;ca a&#241;&#241;ama&#241;&#241;a&#7747; passitunti.</p>

					<p class="f4">Nakulam&#257;t&#257;pi kho gahapat&#257;nī bhagavanta&#7747; etadavoca: yatv&#257;ha&#7747; bhante nakulapituno gahapatissa daharasseva dahar&#257; &#257;nīt&#257; n&#257;bhij&#257;n&#257;mi nakulapitara&#7747; gahapati&#7747; manas&#257;pi aticarit&#257;, kuto pana k&#257;yena. Iccheyy&#257;ma maya&#7747; bhante diṭṭhe ceva dhamme a&#241;&#241;ama&#241;&#241;a&#7747; passitu&#7747;. Abhisampar&#257;ya&#241;ca a&#241;&#241;ama&#241;&#241;a&#7747; passitunti.</p>

					<p class="f4"><a id="pg062"><span class="f2 g"><b>[page 062]</b></span></a> &#257;ka&#7749;kheyyu&#7747; ce gahapatayo ubho j&#257;nipatayo diṭṭhe ceva dhamme a&#241;&#241;ama&#241;&#241;a&#7747; passitu&#7747; abhisampar&#257;ya&#241;ca a&#241;&#241;ama&#241;&#241;a&#7747; passitu&#7747;. Ubho ca assu samasaddh&#257; samasīl&#257; samac&#257;g&#257; samapa&#241;&#241;&#257;. Te diṭṭhe ceva dhamme a&#241;&#241;ama&#241;&#241;a&#7747; passanti abhisampar&#257;ya&#241;ca a&#241;&#241;ama&#241;&#241;a&#7747; passantīti.</p>

					<p class="f4">18. Ubho saddh&#257; vada&#241;&#241;&#363; ca sa&#241;&#241;at&#257; dhammajīvino,<br />
					Te honti j&#257;nipatayo a&#241;&#241;ama&#241;&#241;a&#7747; piya&#7747;vad&#257;.</p>

					<p class="f4">19. Atth&#257; sampacur&#257; honti ph&#257;sattha&#7747; upaj&#257;yati,<br />
					Amitt&#257; dumman&#257; honti ubhinna&#7747; samasīlina&#7747;.</p>

					<p class="f4">20. Idha dhamma&#7747; caritv&#257;na samasīlabbat&#257; ubho,<br />
					Nandino devalokasmi&#7747; modanti k&#257;mak&#257;minoti.</p>

					<p class="f4">4. 2. 1. 6.</p>

					<p class="f4">( Dutiya (nakula) samajīvīsutta&#7747;)</p>

					<p class="f4">6. &#256;ka&#7749;kheyyu&#7747; ce bhikkhave ubho j&#257;nipatayo diṭṭhe ceva dhamme a&#241;&#241;ama&#241;&#241;a&#7747; passitu&#7747; abhisampar&#257;ya&#241;ca a&#241;&#241;ama&#241;&#241;a&#7747; passitu&#7747;. Ubho ca assu samasaddh&#257; samasīl&#257; samac&#257;g&#257; samapa&#241;&#241;&#257;, te diṭṭhe ceva dhamme a&#241;&#241;ama&#241;&#241;a&#7747; passanti, abhisampar&#257;ya&#241;ca a&#241;&#241;ama&#241;&#241;a&#7747; passantīti.</p>

					<p class="f4">21. Ubho saddh&#257; vada&#241;&#241;&#363; ca sa&#241;&#241;at&#257; dhammajīvino,<br />
					Te honti j&#257;nipatayo a&#241;&#241;ama&#241;&#241;a&#7747; piya&#7747;vad&#257;.</p>

					<p class="f4">22. Atth&#257; sampacur&#257; honti ph&#257;sattha&#7747; upaj&#257;yati,<br />
					Amitt&#257; dumman&#257; honti ubhinna&#7747; samasīlina&#7747;.</p>

					<p class="f4">23. Idha dhamma&#7747; caritv&#257;na samasīlabbat&#257; ubho,<br />
					Nandino devalokasmi&#7747; modanti k&#257;mak&#257;minoti.</p>

					<p class="f4">[BJT Page 120]</p>

					<p class="f4">4. 2. 1. 7</p>

					<p class="f4">( Suppav&#257;s&#257;sutta&#7747; )</p>

					<p class="f4">7. Eka&#7747; samaya&#7747; bhagav&#257; koliyesu viharati sajjanela&#7747; 1 n&#257;ma koliy&#257;na&#7747; nigamo. Atha kho bhagav&#257; pubbanhasamaya&#7747; niv&#257;setv&#257; pattacīvaram&#257;d&#257;ya yena suppav&#257;s&#257;ya koliyadhīt&#257;ya nivesana&#7747; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi.</p>

					<p class="f4">Atha kho suppav&#257;s&#257; koliyadhīt&#257; bhagavanta&#7747; pa&#7751;ītena kh&#257;danīyena bhojanīyena sahatth&#257; santappesi, sampav&#257;resi. Atha kho suppav&#257;s&#257; <a id="pg063"><span class="f2 g"><b>[page 063]</b></span></a> koliyadhīt&#257; bhagavanta&#7747; bhutt&#257;vi&#7747; onītapattap&#257;&#7751;i&#7747; ekamanta&#7747; nisīdi. Ekamanta&#7747; nisinna&#7747; kho suppav&#257;sa&#7747; koliyadhītara&#7747; bhagav&#257; etadavoca:</p>

					<p class="f4">Bhojana&#7747; suppav&#257;se dentī ariyas&#257;vik&#257; paṭigg&#257;hak&#257;na&#7747; catt&#257;ri ṭh&#257;n&#257;ni deti. Katam&#257;ni catt&#257;ri?</p>

					<p class="f4">&#256;yu&#7747; deti va&#7751;&#7751;a&#7747; deti sukha&#7747; deti bala&#7747; deti. &#256;yu&#7747; kho pana datv&#257; &#257;yussa bh&#257;ginī hoti dibbassa v&#257; m&#257;nusassa v&#257;. Va&#7751;&#7751;a&#7747; datv&#257; va&#7751;&#7751;assa bh&#257;ginī hoti dibbassa v&#257; m&#257;nusassa v&#257;. Sukha&#7747; datv&#257; sukhassa bh&#257;ginī hoti dibbassa v&#257; m&#257;nusassa v&#257;. Bala&#7747; datv&#257; balassa bh&#257;ginī hoti dibbassa v&#257; m&#257;nusassa v&#257;. Bhojana&#7747; suppav&#257;se dentī ariyas&#257;vik&#257; paṭigg&#257;hak&#257;na&#7747; im&#257;ni catt&#257;ri ṭh&#257;n&#257;ni detīti.</p>

					<p class="f4">24. Susa&#7749;khata&#7747; bhojana&#7747; y&#257; dad&#257;ti suci&#7747; pa&#7751;īta&#7747; 2 rasas&#257; upeta&#7747;,<br />
					S&#257; dakkhi&#7751;&#257; ujjugatesu dinn&#257; cara&#7751;opapannesu mahaggatesu,<br />
					Pu&#241;&#241;ena pu&#241;&#241;a&#7747; sa&#7747;sandam&#257;n&#257; mahapphal&#257; lokavid&#363;na va&#7751;&#7751;it&#257;.</p>

					<p class="f4">25. Et&#257;disa&#7747; ya&#241;&#241;amanussarant&#257; ye vedaj&#257;t&#257; vicaranti loke. ,<br />
					Vineyya maccheramala&#7747; sam&#363;la&#7747; anindit&#257; saggamupenti ṭh&#257;nanti.</p>

					<p class="f4">4. 2. 1. 8.<br />
					( Sudatta an&#257;thapiṇḍika sutta&#7747;)<br />
					(S&#257;vatthinid&#257;na&#7747;:)</p>

					<p class="f4">8. Atha kho an&#257;thapiṇḍiko gahapati yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho an&#257;thapiṇḍika&#7747; gahapati&#7747; bhagav&#257; etadavoca:</p>

					<p class="f4">Bhojana&#7747; gahapati dadam&#257;no ariyas&#257;vako paṭigg&#257;hak&#257;na&#7747; catt&#257;ri ṭh&#257;n&#257;ni deti. Katam&#257;ni catt&#257;ri?</p>

					<p class="f4"><a id="pg064"><span class="f2 g"><b>[page 064]</b></span></a> &#257;yu&#7747; deti, va&#7751;&#7751;a&#7747; deti, sukha&#7747; deti, bala&#7747; deti. &#256;yu&#7747; kho pana datv&#257; &#257;yussa bh&#257;gī hoti dibbassa v&#257; m&#257;nusassa v&#257;. Va&#7751;&#7751;a&#7747; datv&#257; va&#7751;&#7751;assa bh&#257;gī hoti dibbassa v&#257; m&#257;nusassa v&#257;. Sukha&#7747; datv&#257; sukhassa bh&#257;gī hoti dibbassa v&#257; m&#257;nusassa v&#257;. Bala&#7747; datv&#257; balassa bh&#257;gī hoti dibbassa v&#257; m&#257;nusassa v&#257;. Bhojana&#7747; gahapati dadam&#257;no ariyas&#257;vako paṭigg&#257;hak&#257;na&#7747; im&#257;ni catt&#257;ri ṭh&#257;n&#257;ni detīti.</p>

					<p class="f4">26. Yo sa&#241;&#241;at&#257;na&#7747; paradattabhojina&#7747; k&#257;lena sakkacca dad&#257;ti bhojana&#7747;,<br />
					Catt&#257;ri ṭh&#257;n&#257;ni anuppavecchati &#257;yu&#241;ca va&#7751;&#7751;a&#241;ca sukha&#7747; bala&#241;ca.</p>

					<p class="f4">27. So &#257;yud&#257;yī balad&#257;yī sukha&#7747; va&#7751;&#7751;a&#7747; dado naro, *<br />
					Dīgh&#257;yu yasav&#257; hoti yattha yatth&#363;papajjatīti.</p>

					<p class="f4">1. Pajjanīla&#7747; machasa&#7747;. Pajjanela&#7747; sy&#257;. Ka&#7747;. 2. Supa&#7751;īta&#7747; ka&#7747;.<br />
					* So &#257;yud&#257;yī va&#7751;&#7751;ad&#257;yī sukha&#7747; bala&#7747; dado naromachasa&#7747;. Sukha&#7747; bala&#7747; dado naro katthaci.</p>

					<p class="f4">[BJT Page 122]</p>

					<p class="f4">4. 2. 1. 9.</p>

					<p class="f4">( Bhojanad&#257;yakasutta&#7747; )</p>

					<p class="f4">9. Bhojana&#7747; bhikkhave dadam&#257;no d&#257;yako paṭigg&#257;hak&#257;na&#7747; catt&#257;ri ṭh&#257;n&#257;ni deti.<br />
					Katam&#257;ni catt&#257;ri?</p>

					<p class="f4">&#256;yu&#7747; deti, va&#7751;&#7751;a&#7747; deti, sukha&#7747; deti, bala&#7747; deti. &#256;yu&#7747; kho pana datv&#257; &#257;yussa bh&#257;gī hoti dibbassa v&#257; m&#257;nusassa v&#257;. Va&#7751;&#7751;a&#7747; datv&#257; va&#7751;&#7751;assa bh&#257;gī hoti dibbassa v&#257; m&#257;nusassa v&#257;. Sukha&#7747; datv&#257; sukhassa bh&#257;gī hoti dibbassa v&#257; m&#257;nusassa v&#257;. Bala&#7747; datv&#257; balassa bh&#257;gī hoti dibbassa v&#257; m&#257;nusassa v&#257;. Bhojana&#7747; bhikkhave dadam&#257;no d&#257;yako paṭigg&#257;hak&#257;na&#7747; im&#257;ni catt&#257;ri ṭh&#257;n&#257;ni detīti.</p>

					<p class="f4">28. Yo sa&#241;&#241;at&#257;na&#7747; paradattabhojina&#7747; k&#257;lena sakkacca dad&#257;ti bhojana&#7747;,<br />
					Catt&#257;ri ṭh&#257;n&#257;ni anuppavecchati &#257;yu&#241;ca va&#7751;&#7751;a&#241;ca sukha&#7747; bala&#7747; ca.</p>

					<p class="f4">29. So &#257;yud&#257;yī balad&#257;yī sukha&#7747; va&#7751;&#7751;a&#7747; dado naro,<br />
					Dīgh&#257;yu yasav&#257; hoti yattha yatth&#363;papajjatīti.</p>

					<p class="f4">4. 2. 1. 10</p>

					<p class="f4">( Gihīs&#257;mīcipaṭipad&#257;sutta&#7747; )</p>

					<p class="f4">10. <a id="pg065"><span class="f2 g"><b>[page 065]</b></span></a> atha kho an&#257;thapiṇḍiko gahapati yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho an&#257;thapiṇḍika&#7747; gahapati&#7747; bhagav&#257; etadavoca:</p>

					<p class="f4">Cat&#363;hi kho gahapati dhammehi samann&#257;gato ariyas&#257;vako gihīs&#257;mīcipaṭipada&#7747; paṭipanno hoti yasopaṭil&#257;bhini&#7747; saggasa&#7747;vattanika&#7747;. Katamehi cat&#363;hi?</p>

					<p class="f4">Idha gahapati ariyas&#257;vako bhikkhusa&#7749;gha&#7747; paccupaṭṭhito hoti cīvarena, bhikkhusa&#7749;gha&#7747; paccupaṭṭhito hoti piṇḍap&#257;tena, bhikkhusa&#7749;gha&#7747; paccupaṭṭhito hoti sen&#257;sanena, bhikkhusa&#7749;gha&#7747; paccupaṭṭhito hoti gil&#257;napaccayabhesajjaparikkh&#257;rena.</p>

					<p class="f4">Imehi kho gahapati cat&#363;hi dhammehi samann&#257;gato ariyas&#257;vako gihīs&#257;mīcipaṭipada&#7747; paṭipanno hoti yasopaṭil&#257;bhini&#7747; saggasa&#7747;vattanikanti.</p>

					<p class="f4">30. Gihīs&#257;micipaṭipada&#7747; paṭipajjanti paṇḍit&#257;,<br />
					Sammaggate sīlavante cīvarena upaṭṭhit&#257;,<br />
					Piṇḍap&#257;tasayanena gil&#257;napaccayena ca.</p>

					<p class="f4">31. Tesa&#7747; div&#257; ca ratto ca sad&#257; pu&#241;&#241;a&#7747; pava&#7693;&#7693;hati,<br />
					Sagga&#241;ca kamatiṭṭh&#257;na&#7747; kamma&#7747; katv&#257;na bhaddakanti.</p>

					<p class="f4">Pu&#241;&#241;&#257;bhisandavaggo paṭhamo.</p>

					<p class="f4">Tassudd&#257;na&#7747;:</p>

					<p class="f4">Dve pu&#241;&#241;&#257;bhisand&#257; dve sa&#7747;v&#257;s&#257; dve ca honti samajīvino,<br />
					Suppav&#257;s&#257; sudatto ca bhojana&#7747; gihīs&#257;mīcin&#257;ti.</p>

					<p class="f4">[BJT Page 124]</p>

					<p class="f4">2. Pattakammavaggo.</p>

					<p class="f4">4. 2. 2. 1.</p>

					<p class="f4">(Pattakammasutta&#7747;)</p>

					<p class="f4">(S&#257;vatthinid&#257;na&#7747;)</p>

					<p class="f4">11. Atha kho an&#257;thapiṇḍiko gahapati yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho an&#257;thapiṇḍika&#7747; gahapati&#7747; bhagav&#257; etadavoca:</p>

					<p class="f4"><a id="pg066"><span class="f2 g"><b>[page 066]</b></span></a> catt&#257;ro'me gahapati dhamm&#257; iṭṭh&#257; kant&#257; man&#257;p&#257; dullabh&#257; lokasmi&#7747;. Katame catt&#257;ro?</p>

					<p class="f4">Bhog&#257; me uppajjantu sahadhammen&#257;ti, aya&#7747; paṭhamo dhammo iṭṭho kanto man&#257;po dullabho lokasmi&#7747;.</p>

					<p class="f4">Bhoge laddh&#257; sahadhammena yaso ma&#7747; abbhuggacchatu saha&#241;&#257;tīhi saha-upajjh&#257;yehīti aya&#7747; dutiyo dhammo iṭṭho kanto man&#257;po dullabho lokasmi&#7747;.</p>

					<p class="f4">Bhoge laddh&#257; sahadhammena yasa&#7747; laddh&#257; saha&#241;&#257;tīhi saha-upajjh&#257;yehi cira&#7747; jīv&#257;mi dīghamaddh&#257;yu&#7747; p&#257;lemīti, aya&#7747; tatiyo dhammo iṭṭho kanto man&#257;po dullabho lokasmi&#7747;.</p>

					<p class="f4">Bhoge laddh&#257; sahadhammena, yasa&#7747; laddh&#257; saha&#241;&#257;tīhi saha-upajjh&#257;yehi cira&#7747; jīvitv&#257; dīghamaddh&#257;yu&#7747; p&#257;letv&#257;, k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajj&#257;mīti, aya&#7747; catuttho dhammo iṭṭho kanto man&#257;po dullabho lokasmi&#7747;.</p>

					<p class="f4">Ime kho gahapati catt&#257;ro dhamm&#257; iṭṭh&#257; kant&#257; man&#257;p&#257;<br />
					Dullabh&#257; lokasmi&#7747;.</p>

					<p class="f4">Imesa&#7747; kho gahapati catunna&#7747; dhamm&#257;na&#7747; iṭṭh&#257;na&#7747; kant&#257;na&#7747; man&#257;p&#257;na&#7747; dullabh&#257;na&#7747; lokasmi&#7747; catt&#257;ro dhamm&#257; paṭil&#257;bh&#257;ya sa&#7747;vattanti. Katame catt&#257;ro?</p>

					<p class="f4">Saddh&#257;sampad&#257; sīlasampad&#257; c&#257;gasampad&#257; pa&#241;&#241;&#257;sampad&#257;.</p>

					<p class="f4">Katam&#257; ca gahapati saddh&#257;sampad&#257;? Idha gahapati ariyas&#257;vako saddho hoti, saddahati tath&#257;gatassa bodhi&#7747;, itipi so bhagav&#257; araha&#7747; samm&#257;sambuddho vijj&#257;cara&#7751;asampanno sugato lokavid&#363; anuttaro purisadammas&#257;rathī satth&#257; devamanuss&#257;na&#7747; buddho bhagav&#257;ti. Aya&#7747; vuccati gahapati saddh&#257;sampad&#257;.</p>

					<p class="f4">Katam&#257; ca gahapati sīlasampad&#257;? Idha gahapati ariyas&#257;vako p&#257;&#7751;&#257;tip&#257;t&#257; paṭivirato hoti. Adinn&#257;d&#257;n&#257; paṭivirato hoti. K&#257;mesu micch&#257;c&#257;r&#257; paṭivirato hoti. Mus&#257;v&#257;d&#257; paṭivirato hoti. Sur&#257;merayamajjapam&#257;daṭṭh&#257;n&#257; paṭivirato hoti. Aya&#7747; vuccati gahapati sīlasampad&#257;.</p>

					<p class="f4">[BJT Page 126]</p>

					<p class="f4">Katam&#257; ca gahapati c&#257;gasampad&#257;? Idha gahapati ariyas&#257;vako vigatamalamaccherena cetas&#257; ag&#257;ra&#7747; ajjh&#257;vasati, mutt&#257;c&#257;go payatap&#257;&#7751;ī vossaggarato y&#257;cayogo d&#257;nasa&#7747;vibh&#257;garato. Aya&#7747; vuccati gahapati c&#257;gasampad&#257;.</p>

					<p class="f4">Katam&#257; ca gahapati pa&#241;&#241;&#257;sampad&#257;: abhijjh&#257;visamalobh&#257;bhibh&#363;tena <a id="pg067"><span class="f2 g"><b>[page 067]</b></span></a> gahapati cetas&#257; viharanto akicca&#7747; karoti kicca&#7747; apar&#257;dheti, akicca&#7747; karonto kicca&#7747; apar&#257;dhento yas&#257; ca sukh&#257; ca dha&#7747;sati. Vy&#257;p&#257;d&#257;bhibh&#363;tena gahapati cetas&#257; viharanto akicca&#7747; karoti kicca&#7747; apar&#257;dheti akicca&#7747; karonto kicca&#7747; apar&#257;dhento yas&#257; ca sukh&#257; ca dha&#7747;sati. Thīnamiddh&#257;bhibh&#363;tena gahapati cetas&#257; viharanto akicca&#7747; karoti, kicca&#7747; apar&#257;dheti. Akicca&#7747; karonto kicca&#7747; apar&#257;dhento yas&#257; ca sukh&#257; ca dha&#7747;sati. Uddhaccakukkucc&#257;bhibh&#363;tena gahapati cetas&#257; viharanto akicca&#7747; karoti, kicca&#7747; apar&#257;dheti. Akicca&#7747; karonto kicca&#7747; apar&#257;dhento yas&#257; ca sukh&#257; ca dha&#7747;sati. Vicikicch&#257;bhibh&#363;tena gahapati cetas&#257; viharanto akicca&#7747; karoti, kicca&#7747; apar&#257;dheti. Akicca&#7747; karonto kicca&#7747; apar&#257;dhento yas&#257; ca sukh&#257; ca dha&#7747;sati.</p>

					<p class="f4">Sa kho so gahapati ariyas&#257;vako abhijjh&#257;visamalobho cittassa<br />
					Upakkilesoti iti viditv&#257; abhijjh&#257;visamalobha&#7747; cittassa upakkilesa&#7747; pajahati. Vy&#257;p&#257;do cittassa upakkilesoti iti viditv&#257; vy&#257;p&#257;d&#257;&#7747; cittassa upakkilesa&#7747; pajahati. Thīnamiddha&#7747; cittassa upakkilesoti iti viditv&#257; thīnamiddha&#7747; cittassa upakkilesa&#7747; pajahati. Uddhaccakukkucca&#7747; cittassa upakkilesoti iti viditv&#257; uddhaccakukkucca&#7747; cittassa upakkilesa&#7747; pajahati. Vicikicch&#257; cittassa upakkilesoti iti viditv&#257; vicikicch&#257; cittassa upakkilesa&#7747; pajahati.</p>

					<p class="f4">Yato ca kho gahapati ariyas&#257;vakassa abhijjh&#257;visamalobho cittassa upakkilesoti iti viditv&#257; abhijjh&#257;visamalobho cittassa upakkileso pahī&#7751;o hoti, vy&#257;p&#257;do cittassa upakkilesoti iti viditv&#257; vy&#257;p&#257;do cittassa upakkileso pahī&#7751;o hoti, thīnamiddha&#7747; cittassa upakkilesoti iti viditv&#257; thīnamiddha&#7747; cittassa upakkileso pahī&#7751;o hoti, uddhaccakukkucca&#7747; cittassa upakkilesoti iti viditv&#257; uddhaccakukkucca&#7747; cittassa upakkileso pahī&#7751;o hoti. Vicikicch&#257; cittassa upakkilesoti iti viditv&#257; vicikicch&#257; cittassa upakkileso pahī&#7751;o hoti. Aya&#7747; vuccati gahapati ariyas&#257;vako mah&#257;pa&#241;&#241;o puthupa&#241;&#241;o &#257;p&#257;thadaso pa&#241;&#241;&#257;sampanno. Aya&#7747; vuccati gahapati pa&#241;&#241;&#257;sampad&#257;.</p>

					<p class="f4">Imesa&#7747; kho gahapati catunna&#7747; dhamm&#257;na&#7747; iṭṭh&#257;na&#7747; katt&#257;na&#7747; man&#257;p&#257;na&#7747; dullabh&#257;na&#7747; lokasmi&#7747; ime catt&#257;ro dhamm&#257; paṭil&#257;bh&#257;ya sa&#7747;vattanti.</p>

					<p class="f4">[BJT Page 128]</p>

					<p class="f4">Sa kho so gahapati ariyas&#257;vako uṭṭh&#257;naviriy&#257;dhigatehi bhogehi b&#257;h&#257;balaparicitehi sed&#257;vakkhittehi dhammikehi dhammaladdhehi catt&#257;ri kamm&#257;ni katt&#257; hoti. Katam&#257;ni catt&#257;ri?</p>

					<p class="f4">Idha gahapati ariyas&#257;vako uṭṭh&#257;naviriy&#257;dhigatehi bhogehi b&#257;h&#257;balaparicitehi sed&#257;vakkhittehi dhammikehi dhammaladdhehi att&#257;na&#7747; sukheti pīneti samm&#257; sukha&#7747; pariharati, m&#257;t&#257;pitaro sukheti pīneti samm&#257; sukha&#7747; pariharati. Puttad&#257;rad&#257;sakammakaraporise sukheti pīneti samm&#257; sukha&#7747; pariharati. Mitt&#257;macce sukheti pīneti samm&#257; sukha&#7747; pariharati. Idamassa paṭhama&#7747; ṭh&#257;nagata&#7747; hoti pattagata&#7747; &#257;yatanaso paribhutta&#7747;.</p>

					<p class="f4"><a id="pg068"><span class="f2 g"><b>[page 068]</b></span></a> puna ca para&#7747; gahapati ariyas&#257;vako uṭṭh&#257;naviriy&#257;dhigatehi bhogehi b&#257;h&#257;balaparicitehi sed&#257;vakkhittehi dhammikehi dhammaladdhehi y&#257; t&#257; honti &#257;pad&#257; aggito v&#257; udakato v&#257; r&#257;jato v&#257; corato v&#257; appiyato 1 d&#257;y&#257;dato v&#257;. Tath&#257;r&#363;p&#257;su &#257;pad&#257;su bhogehi pariyodh&#257;ya vattati, sotthi&#7747; att&#257;na&#7747; karoti. Idamassa dutiya&#7747; ṭh&#257;nagata&#7747; hoti pattagata&#7747; &#257;yatanaso paribhutta&#7747;.</p>

					<p class="f4">Puna ca para&#7747; gahapati ariyas&#257;vako uṭṭh&#257;naviriy&#257;dhigatehi bhogehi b&#257;h&#257;balaparicitehi sed&#257;vakkhittehi dhammikehi dhammaladdhehi pa&#241;ca balī katt&#257; hoti: &#241;&#257;tibali&#7747; atithibali&#7747; pubbapetabali&#7747; r&#257;jabali&#7747; devat&#257;bali&#7747;. Idamassa tatiya&#7747; ṭh&#257;nagata&#7747; hoti pattagata&#7747; &#257;yatanaso paribhutta&#7747;.</p>

					<p class="f4">Puna ca para&#7747; gahapati ariyas&#257;vako uṭṭh&#257;naviriy&#257;dhigatehi bhogehi b&#257;h&#257;balaparicitehi sed&#257;vakkhittehi dhammikehi dhammaladdhehi ye te sama&#7751;abr&#257;hma&#7751;&#257; madappam&#257;d&#257; paṭivirat&#257; khantisoracce niviṭṭh&#257;. Ekamatt&#257;na&#7747; damenti, ekamatt&#257;na&#7747; samenti, ekamatt&#257;na&#7747; parinibb&#257;penti. Tath&#257;r&#363;pesu sama&#7751;abr&#257;hma&#7751;esu uddhaggika&#7747; dakkhi&#7751;a&#7747; patiṭṭh&#257;peti sovaggika&#7747; sukhavip&#257;ka&#7747; sagga sa&#7747;vattanika&#7747;. Idamassa catuttha&#7747; ṭh&#257;nagata&#7747; hoti pattagata&#7747; &#257;yatanaso paribhutta&#7747;.</p>

					<p class="f4">Sa kho so gahapati ariyas&#257;vako uṭṭh&#257;naviriy&#257;dhigatehi bhogehi b&#257;h&#257;balaparicitehi sed&#257;vakkhittehi dhammikehi dhammaladdhehi im&#257;ni catt&#257;ri pattakamm&#257;ni katt&#257; hoti.</p>

					<p class="f4">Yassa kassaci gahapati a&#241;&#241;atra imehi cat&#363;hi pattakammehi bhog&#257; parikkhaya&#7747; gacchanti. Ime vuccanti gahapati bhog&#257; aṭṭh&#257;nagat&#257; appattagat&#257; an&#257;yatanaso paribhutt&#257;.</p>

					<p class="f4">Yassa kassaci gahapati imehi cat&#363;hi pattakammehi bhog&#257; parikkhaya&#7747; gacchanti. Ime vuccanti gahapati bhog&#257; ṭh&#257;nagat&#257; pattagat&#257; &#257;yatanaso paribhutt&#257;ti.</p>

					<p class="f4">1. Appiyato v&#257; machasa&#7747;.</p>

					<p class="f4">[BJT Page 130]</p>

					<p class="f4">32. Bhutt&#257; bhog&#257; bhat&#257; 2 bhacc&#257; viti&#7751;&#7751;&#257; &#257;pad&#257;su me,<br />
					Uddhagg&#257; dakkhi&#7751;&#257; dinn&#257; atho pa&#241;cabalī kat&#257;.</p>

					<p class="f4">33. Upaṭṭhit&#257; sīlavanto sa&#241;&#241;at&#257; brahmac&#257;rayo,<br />
					Yadattha&#7747; bhoga&#7747; iccheyya paṇḍito gharam&#257;vasa&#7747;,<br />
					<a id="pg069"><span class="f2 g"><b>[page 069]</b></span></a> so me attho anuppatto kata&#7747; ananut&#257;piya&#7747;.</p>

					<p class="f4">34. Eta&#7747; anussara&#7747; macco ariyadhamme ṭhito naro,<br />
					Idha ceva na&#7747; pasa&#7747;santi pecca sagge ca modatīti.</p>

					<p class="f4">4. 2. 2. 2.</p>

					<p class="f4">( Ana&#7751;asutta&#7747;)</p>

					<p class="f4">12. Atha kho an&#257;thapiṇḍiko gahapati yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho an&#257;thapiṇḍika&#7747; gahapati&#7747; bhagav&#257; etadavoca:</p>

					<p class="f4">Catt&#257;rim&#257;ni gahapati sukh&#257;ni adhigamanīy&#257;ni gihin&#257; k&#257;mabhogin&#257; k&#257;lena k&#257;la&#7747; samayena samaya&#7747; up&#257;d&#257;ya. Katam&#257;ni catt&#257;ri?</p>

					<p class="f4">Atthisukha&#7747; bhogasukha&#7747; ana&#7751;asukha&#7747; 2 anavajjasukha&#7747;.</p>

					<p class="f4">Katama&#241;ca gahapati atthisukha&#7747;? Idha gahapati kulaputtassa bhog&#257; honti<br />
					Uṭṭh&#257;naviriy&#257;dhigat&#257; b&#257;h&#257;balaparicit&#257; sed&#257;vakkhitt&#257; dhammik&#257; dhammaladdh&#257;. So bhog&#257; me atthi uṭṭh&#257;naviriy&#257;dhigat&#257; b&#257;h&#257;balaparicit&#257; sed&#257;vakkhitt&#257; dhammik&#257; dhammaladdh&#257;ti adhigacchati sukha&#7747;, adhigacchati somanassa&#7747;. Ida&#7747; vuccati gahapati atthisukha&#7747;.</p>

					<p class="f4">Katama&#241;ca gahapati bhogasukha&#7747;? Idha gahapati kulaputto uṭṭh&#257;naviriy&#257;dhigatehi bhogehi b&#257;h&#257;balaparicitehi sed&#257;vakkhittehi dhammikehi dhammaladdhehi bhoge ca bhu&#241;jati, pu&#241;&#241;&#257;ni ca karoti. So uṭṭh&#257;naviriy&#257;dhigatehi bhogehi b&#257;h&#257;balaparicitehi sed&#257;vakkhittehi dhammikehi dhammaladdhehi bhoge ca bhu&#241;j&#257;mi pu&#241;&#241;&#257;ni ca karomīti adhigacchati sukha&#7747;, adhigacchati somanassa&#7747;. Ida&#7747; vuccati gahapati bhogasukha&#7747;.</p>

					<p class="f4">Katama&#241;ca gahapati ana&#7751;asukha&#7747;? Idha gahapati kulaputto na kassaci ki&#241;ci dh&#257;reti appa&#7747; v&#257; bahu&#7747; v&#257;. So na kassaci ki&#241;ci dh&#257;remi appa&#7747; v&#257; bahu&#7747; v&#257;ti adhigacchati sukha&#7747;, adhigacchati somanassa&#7747;. Ida&#7747; vuccati gahapati ana&#7751;asukha&#7747;.</p>

					<p class="f4">Katama&#241;ca gahapati anavajjasukha&#7747;? Idha gahapati ariyas&#257;vako anavajjena k&#257;yakammena samann&#257;gato hoti, anavajjena vacīkammena samann&#257;gato hoti, anavajjena manokammena samann&#257;gato hoti. So <a id="pg070"><span class="f2 g"><b>[page 070]</b></span></a> anavajjenamhi k&#257;yakammena samann&#257;gato, anavajjena vacīkammena samann&#257;gato, anavajjena manokammena samann&#257;gatoti adhigacchati sukha&#7747;, adhigacchati somanassa&#7747;. Ida&#7747; vuccati gahapati anavajjasukha&#7747;.</p>

					<p class="f4">1. Bhaṭ&#257; sy&#257;. Ka&#7747;. 2. &#256;na&#7751;yasukha&#7747; machasa&#7747;.</p>

					<p class="f4">[BJT Page 132]</p>

					<p class="f4">Im&#257;ni kho gahapati catt&#257;ri sukh&#257;ni adhigamanīy&#257;ni gihin&#257; k&#257;mabhogin&#257; k&#257;lena k&#257;la&#7747; samayena samaya&#7747; up&#257;d&#257;y&#257;ti.</p>

					<p class="f4">35. Ana&#7751;a&#7747; sukha&#7747; &#241;atv&#257;na 1 atho atthisukha&#7747; sare,<br />
					Bhu&#241;ja&#7747; bhoga&#7747; sukha&#7747; macco tato pa&#241;&#241;&#257; vipassati. *</p>

					<p class="f4">36. Vipassam&#257;no j&#257;n&#257;ti ubho bh&#257;ge sumedhaso,<br />
					Anavajjasukhasseta&#7747; kala&#7747; n&#257;gghati so&#7735;asintī.</p>

					<p class="f4">4. 2. 2. 3.</p>

					<p class="f4">( Sabrahmasutta&#7747; )</p>

					<p class="f4">13. Sabrahmak&#257;ni bhikkhave t&#257;ni kul&#257;ni yesa&#7747; putt&#257;na&#7747; m&#257;t&#257;pitaro ajjh&#257;g&#257;re p&#363;jit&#257; honti. Sapubb&#257;cariyak&#257;ni bhikkhave t&#257;ni kul&#257;ni yesa&#7747; putt&#257;na&#7747; m&#257;t&#257;pitaro ajjh&#257;g&#257;re p&#363;jit&#257; honti. Sapubbadevat&#257;ni bhikkhave t&#257;ni kul&#257;ni yesa&#7747; putt&#257;na&#7747; m&#257;t&#257;pitaro ajjh&#257;g&#257;re p&#363;jit&#257; honti. S&#257;huneyyak&#257;ni bhikkhave t&#257;ni kul&#257;ni yesa&#7747; putt&#257;na&#7747; m&#257;t&#257;pitaro ajjh&#257;g&#257;re p&#363;jit&#257; honti.</p>

					<p class="f4">Brahm&#257;ti bhikkhave m&#257;t&#257;pitunna&#7747; 2 eta&#7747; adhivacana&#7747;. Pubb&#257;cariy&#257;ti bhikkhave m&#257;t&#257;pitunna&#7747; eta&#7747; adhivacana&#7747;. Pubbadev&#257;ti bhikkhave m&#257;t&#257;pitunna&#7747; eta&#7747; adhivacana&#7747;. &#256;huneyy&#257;ti bhikkhave m&#257;t&#257;pitunna&#7747; eta&#7747; adhivacana&#7747;. Ta&#7747; kissa hetu?</p>

					<p class="f4">Bahuk&#257;r&#257; bhikkhave m&#257;t&#257;pitaro putt&#257;na&#7747; &#257;p&#257;dak&#257; posak&#257; imassa lokassa dasset&#257;roti.</p>

					<p class="f4">37. Brahm&#257;ti m&#257;t&#257;pitaro pubb&#257;cariy&#257;ti vuccare,<br />
					&#256;huneyy&#257; ca putt&#257;na&#7747; paj&#257;ya anukampak&#257;,<br />
					Tasm&#257; hi ne namasseyya sakkareyy&#257;tha paṇḍito.</p>

					<p class="f4">38. Annena atha p&#257;nena vatthena sayanena ca,<br />
					Ucch&#257;dane nah&#257;pane p&#257;d&#257;na&#7747; dhovanena ca.</p>

					<p class="f4">39. T&#257;ya na&#7747; paricariy&#257;ya m&#257;t&#257;pitusu paṇḍit&#257;,<br />
					Idha ceva na&#7747; pasa&#7747;santi pecca sagge ca modatīti.</p>

					<p class="f4">4. 2. 2. 4.</p>

					<p class="f4">(Nirayasutta&#7747;)</p>

					<p class="f4">14. <a id="pg071"><span class="f2 g"><b>[page 071]</b></span></a> cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">P&#257;&#7751;&#257;tip&#257;tī hoti, adinn&#257;d&#257;yī hoti, k&#257;mesu micch&#257;c&#257;rī hoti, mus&#257;v&#257;dī hoti.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.<br />
					40. P&#257;&#7751;&#257;tip&#257;to adinn&#257;d&#257;na&#7747; mus&#257;v&#257;do ca vuccati,<br />
					Parad&#257;ragamana&#241;c&#257;pi nappasa&#7747;santi paṇḍit&#257;ti.</p>

					<p class="f4">1. Anavajjasukha&#7747; &#241;atv&#257; sīmu.<br />
					* &#256;na&#7751;yasukha&#7747; &#241;atv&#257;na atho atthi sukha&#7747; sara&#7747;<br />
					Bhu&#241;ja&#7747; bhogasukha&#7747; macco tato pa&#241;&#241;&#257; vipassati machasa&#7747;<br />
					2. M&#257;t&#257;pit&#363;na&#7747; machasa&#7747;.</p>

					<p class="f4">[BJT Page 134]</p>

					<p class="f4">4. 2. 2. 5.</p>

					<p class="f4">(R&#363;pa (ppam&#257;&#7751;a) sutta&#7747;)</p>

					<p class="f4">15. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">R&#363;pappam&#257;&#7751;o r&#363;pappasanno, ghosappam&#257;&#7751;o ghosappasanno, l&#363;khappam&#257;&#7751;o l&#363;khappasanno, dhammappam&#257;&#7751;o dhammappasanno.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">41. Ye ca r&#363;pena p&#257;mi&#7747;su 1 ye ca ghosena anvag&#363;,<br />
					Chandar&#257;gavas&#363;pet&#257; na te j&#257;nanti ta&#7747; jana&#7747;. 2.</p>

					<p class="f4">42. Ajjhatta&#241;ca na j&#257;n&#257;ti bahiddh&#257; ca na passati,<br />
					Samant&#257;vara&#7751;o b&#257;lo sa ve ghosena vuyhati.</p>

					<p class="f4">43. Ajjhatta&#241;ca na j&#257;n&#257;ti bahiddh&#257; ca vipassati,<br />
					Bahiddh&#257; phaladass&#257;vī sopi ghosena vuyhati.</p>

					<p class="f4">44. Ajjhatta&#241;ca paj&#257;n&#257;ti bahiddh&#257; ca vipassati,<br />
					Vinīvara&#7751;adass&#257;vī na so ghosena vuyhati.</p>

					<p class="f4">4. 2. 2. 6.</p>

					<p class="f4">( Sar&#257;ga (puggala) sutta&#7747;)</p>

					<p class="f4">16. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro? Sar&#257;go, sadoso, samoho, sam&#257;no.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">45. <a id="pg072"><span class="f2 g"><b>[page 072]</b></span></a> s&#257;ratt&#257; rajanīyesu piyar&#363;p&#257;bhinandino,<br />
					Mohena adham&#257; 3 satt&#257; baddh&#257; va&#7693;&#7693;henti bandhana&#7747;.</p>

					<p class="f4">46. R&#257;gaja&#241;ca dosaja&#241;ca mohaja&#241;c&#257;paviddasu,<br />
					Karonti akusala&#7747; kamma&#7747; savigh&#257;ta&#7747; dukhudraya&#7747;.</p>

					<p class="f4">47. Avijj&#257;nivut&#257; pos&#257; andhabh&#363;t&#257; acakkhuk&#257;,<br />
					Yath&#257; dhamm&#257; tath&#257; sant&#257; tassevanti 4 na ma&#241;&#241;areti.</p>

					<p class="f4">4. 2. 2. 7.</p>

					<p class="f4">(Ahi(metta)sutta&#7747;)*</p>

					<p class="f4">17. Eka&#7747; samaya&#7747; bhagav&#257; s&#257;vatthiya&#7747; viharati jetavane an&#257;thapiṇḍikassa &#257;r&#257;me. Tena kho pana samayena s&#257;vatthiya&#7747; a&#241;&#241;ataro bhikkhu ahin&#257; daṭṭho k&#257;lakato hoti. Atha kho sambahul&#257; bhikkh&#363; yena bhagav&#257; tenupasa&#7749;kami&#7747;su. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi&#7747;su. Ekamanta&#7747; nisinn&#257; kho te bhikkh&#363; bhagavanta&#7747; etadavocu&#7747;:</p>

					<p class="f4">1. Ye ca r&#363;pe pam&#257;&#7751;i&#7747;su machasa&#7747;. 2. N&#257;bhij&#257;nanti te chan&#257; machasa&#7747;.<br />
					3. &#256;vut&#257; machasa&#7747;. 4. Na tassevanti sy&#257;. Machasa&#7747;.<br />
					* Khandhaparitta&#7747; catubh&#257;&#7751;av&#257;rap&#257;&#7735;i.</p>

					<p class="f4">[BJT Page 136]</p>

					<p class="f4">Idha bhante s&#257;vatthiya&#7747; a&#241;&#241;ataro bhikkhu ahin&#257; daṭṭho k&#257;lakatoti.</p>

					<p class="f4">Nahan&#363;na 1 so bhikkhave bhikkhu catt&#257;ri ahir&#257;jakul&#257;ni mettena cittena phari. Sace hi so bhikkhave bhikkhu catt&#257;ri ahir&#257;jakul&#257;ni mettena cittena phareyya, na hi so bhikkhave bhikkhu ahin&#257; daṭṭho k&#257;la&#7747; kareyya. Katam&#257;ni catt&#257;ri ahir&#257;jakul&#257;ni?</p>

					<p class="f4">Vir&#363;pakkha&#7747; ahir&#257;jakula&#7747;, er&#257;patha&#7747; ahir&#257;jakula&#7747;, chaby&#257;putta&#7747; ahir&#257;jakula&#7747;, ka&#7751;h&#257;gotamaka&#7747; ahir&#257;jakula&#7747;.</p>

					<p class="f4">Nahan&#363;na so bhikkhave bhikkhu im&#257;ni catt&#257;ri ahir&#257;jakul&#257;ni mettena cittena<br />
					Phari. Sace hi so bhikkhave bhikkhu im&#257;ni catt&#257;ri ahir&#257;jakul&#257;ni mettena cittena phareyya, nahi so bhikkhave bhikkhu ahin&#257; daṭṭho k&#257;la&#7747; kareyya.</p>

					<p class="f4">Anuj&#257;n&#257;mi bhikkhave im&#257;ni catt&#257;ri ahir&#257;jakul&#257;ni mettena cittena pharitu&#7747;, attaguttiy&#257; attarakkh&#257;ya attaparitt&#257;y&#257;ti.</p>

					<p class="f4">48. Vir&#363;pakkhehi me metta&#7747; metta&#7747; er&#257;pathehi me,<br />
					Chaby&#257;puttehi me metta&#7747; metta&#7747; ka&#7751;h&#257;gotamakehi ca.</p>

					<p class="f4">49. Ap&#257;dakehi me metta&#7747; metta&#7747; dip&#257;dakehi 2 me,<br />
					<a id="pg073"><span class="f2 g"><b>[page 073]</b></span></a> catuppadehi me metta&#7747; metta&#7747; bahuppadehi me.</p>

					<p class="f4">50. M&#257; ma&#7747; ap&#257;dako hi&#7747;si m&#257; ma&#7747; hi&#7747;si dip&#257;dako,<br />
					M&#257; ma&#7747; catuppado hi&#7747;si m&#257; ma&#7747; hi&#7747;si bahuppado.</p>

					<p class="f4">51. Sabbe satt&#257; sabbe p&#257;&#7751;&#257; sabbe bh&#363;t&#257; ca keval&#257;,<br />
					Sabbe bhadr&#257;ni passantu m&#257; ka&#241;ci p&#257;pam&#257;gam&#257;.</p>

					<p class="f4">Appam&#257;&#7751;o buddho. Appam&#257;&#7751;o dhammo. Appam&#257;&#7751;o sa&#7749;gho. Pam&#257;&#7751;avant&#257;ni siri&#7747;sap&#257;ni 3 ahivicchik&#257; satapadī u&#7751;&#7751;&#257;n&#257;bhi sarab&#363; m&#363;sik&#257;. Kat&#257; me rakkh&#257;. Kat&#257; me paritt&#257;. Paṭikkamantu bh&#363;t&#257;ni. So'ha&#7747; namo bhagavato. Namo sattanna&#7747; samm&#257;sambuddh&#257;nanti.</p>

					<p class="f4">4. 2. 2. 8.</p>

					<p class="f4">(Devadattasutta&#7747;)</p>

					<p class="f4">18. Eka&#7747; samaya&#7747; bhagav&#257; r&#257;jagahe viharati gijjhak&#363;ṭe pabbate acirapakkante devadatte. Tatra kho bhagav&#257; devadatta&#7747; &#257;rabbha bhikkh&#363; &#257;mantesi:</p>

					<p class="f4">Attavadh&#257;ya bhikkhave devadattassa l&#257;bhasakk&#257;rasiloko udap&#257;di. Par&#257;bhav&#257;ya bhikkhave devadattassa l&#257;bhasakk&#257;rasiloko udap&#257;di.</p>

					<p class="f4">1. Na hi n&#363;na machasa&#7747;. 2. Dvip&#257;dakehi machasa&#7747; 3. Sarīsap&#257;ni machasa&#7747;.</p>

					<p class="f4">[BJT Page 138.]</p>

					<p class="f4">Seyyath&#257;pi bhikkhave kadali attavadh&#257;ya phala&#7747; deti, par&#257;bhav&#257;ya phala&#7747; deti, evameva kho bhikkhave attavadh&#257;ya devadattassa l&#257;bhasakk&#257;rasiloko udap&#257;di. Par&#257;bhav&#257;ya devadattassa l&#257;bhasakk&#257;rasiloko udap&#257;di.</p>

					<p class="f4">Seyyath&#257;pi bhikkhave ve&#7735;u attavadh&#257;ya phala&#7747; deti, par&#257;bhav&#257;ya phala&#7747; deti, evameva kho bhikkhave attavadh&#257;ya devadattassa l&#257;bhasakk&#257;rasiloko udap&#257;di. Par&#257;bhav&#257;ya devadattassa l&#257;bhasakk&#257;rasiloko udap&#257;di.</p>

					<p class="f4">Seyyath&#257;pi bhikkhave na&#7735;o attavadh&#257;ya phala&#7747; deti, par&#257;bhav&#257;ya phala&#7747; deti, evameva kho bhikkhave attavadh&#257;ya devadattassa l&#257;bhasakk&#257;rasiloko udap&#257;di. Par&#257;bhav&#257;ya devadattassa l&#257;bhasakk&#257;rasiloko udap&#257;di.</p>

					<p class="f4">Seyyath&#257;pi bhikkhave assatarī attavadh&#257;ya gabbha&#7747; ga&#7751;h&#257;ti, evameva kho bhikkhave attavadh&#257;ya devadattassa l&#257;bhasakk&#257;rasiloko udap&#257;di. Par&#257;bhav&#257;ya devadattassa l&#257;bhasakk&#257;rasiloko udap&#257;dīti.</p>

					<p class="f4">52. Phala&#7747; ve kadali&#7747; hanti phala&#7747; ve&#7735;u&#7747; phala&#7747; na&#7735;a&#7747;,<br />
					Sakk&#257;ro k&#257;purisa&#7747; hanti gabbho assatari&#7747; yath&#257;'ti.</p>

					<p class="f4">4. 2. 2. 9.</p>

					<p class="f4">(Padh&#257;nasutta&#7747;)</p>

					<p class="f4">19. <a id="pg074"><span class="f2 g"><b>[page 074]</b></span></a> catt&#257;rim&#257;ni bhikkhave padh&#257;n&#257;ni. Katam&#257;ni catt&#257;ri?</p>

					<p class="f4">Sa&#7747;varappadh&#257;na&#7747;, pah&#257;&#7751;appadh&#257;na&#7747;, bh&#257;vanappadh&#257;na&#7747;, anurakkha&#7751;appadh&#257;na&#7747;.</p>

					<p class="f4">Katama&#241;ca bhikkhave sa&#7747;varappadh&#257;na&#7747;? Idha bhikkhave bhikkhu anuppann&#257;na&#7747; p&#257;pak&#257;na&#7747; akusal&#257;na&#7747; dhamm&#257;na&#7747; anupp&#257;d&#257;ya chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Ida&#7747; vuccati bhikkhave sa&#7747;varappadh&#257;na&#7747;.</p>

					<p class="f4">Katama&#241;ca bhikkhave pah&#257;&#7751;appadh&#257;na&#7747;? Idha bhikkhave bhikkhu uppann&#257;na&#7747; p&#257;pak&#257;na&#7747; akusal&#257;na&#7747; dhamm&#257;na&#7747; pah&#257;&#7751;&#257;ya chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Ida&#7747; vuccati bhikkhave pah&#257;&#7751;appadh&#257;na&#7747;.</p>

					<p class="f4">Katama&#241;ca bhikkhave bh&#257;vanappadh&#257;na&#7747;? Idha bhikkhave bhikkhu anuppann&#257;na&#7747; kusal&#257;na&#7747; dhamm&#257;na&#7747; upp&#257;d&#257;ya chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Ida&#7747; vuccati bhikkhave bh&#257;vanappadh&#257;na&#7747;.</p>

					<p class="f4">[BJT Page 140]</p>

					<p class="f4">Katama&#241;ca bhikkhave anurakkha&#7751;appadh&#257;na&#7747;? Idha bhikkhave bhikkhu uppann&#257;na&#7747; kusal&#257;na&#7747; dhamm&#257;na&#7747; ṭhitiy&#257; asammos&#257;ya bhīyobh&#257;v&#257;ya vepull&#257;ya bh&#257;van&#257;ya p&#257;rip&#363;riy&#257; chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Ida&#7747; vuccati bhikkhave anurakkha&#7751;appadh&#257;na&#7747;.</p>

					<p class="f4">Im&#257;ni kho bhikkhave catt&#257;ri padh&#257;n&#257;nīti.</p>

					<p class="f4">53. Sa&#7747;varo ca pah&#257;&#7751;a&#7747; ca bh&#257;van&#257; anurakkha&#7751;&#257;,<br />
					Ete padh&#257;n&#257; catt&#257;ro desit&#257;diccabandhun&#257;<br />
					Yehi bhikkhu idh&#257;t&#257;pī khaya&#7747; dukkhassa p&#257;pu&#7751;eti.</p>

					<p class="f4">4. 2. 2. 10.</p>

					<p class="f4">(Adhammikasutta&#7747;)</p>

					<p class="f4">20. Yasmi&#7747; bhikkhave samaye r&#257;j&#257;no adhammik&#257; honti, r&#257;jayutt&#257;pi tasmi&#7747; samaye adhammik&#257; honti. R&#257;jayuttesu adhammikesu br&#257;hma&#7751;agahapatik&#257;pi tasmi&#7747; samaye adhammik&#257; honti. Br&#257;hma&#7751;agahapatikesu adhammikesu negamaj&#257;napad&#257;pi tasmi&#7747; samaye adhammik&#257; honti. Negamaj&#257;napadesu adhammikesu visama&#7747; candimasuriy&#257; <a id="pg075"><span class="f2 g"><b>[page 075]</b></span></a> parivattanti. Visama&#7747; candimasuriyesu parivattantesu visama&#7747; nakkhatt&#257;ni t&#257;rakar&#363;p&#257;ni parivattanti. Visama&#7747; nakkhattesu t&#257;rakar&#363;pesu parivattantesu visama&#7747; rattindiv&#257; parivattanti. Visama&#7747; rattindivesu parivattantesu visama&#7747; m&#257;saddham&#257;s&#257; parivattanti. Visama&#7747; m&#257;saddham&#257;sesu parivattantesu visama&#7747; utusa&#7747;vacchar&#257; parivattanti. Visama&#7747; utusa&#7747;vaccharesu parivattantesu visama&#7747; v&#257;t&#257; v&#257;yanti visam&#257; apa&#241;jas&#257;. Visama&#7747; v&#257;tesu v&#257;yantesu visamesu apa&#241;jasesu devat&#257; parikupit&#257; bhavanti. Devat&#257;su parikupit&#257;su devo na samm&#257;dh&#257;ra&#7747; anuppavecchati. Deve na samm&#257; dh&#257;ra&#7747; anuppavecchante visamap&#257;kīni sass&#257;ni bhavanti. Visamap&#257;kīni 1 bhikkhave sass&#257;ni manuss&#257; paribhu&#241;jant&#257; app&#257;yuk&#257; ca honti. Dubba&#7751;&#7751;&#257; ca dubbal&#257; ca bavh&#257;b&#257;dh&#257; ca.</p>

					<p class="f4">Yasmi&#7747; bhikkhave samaye r&#257;j&#257;no dhammik&#257; honti, r&#257;jayutt&#257;pi tasmi&#7747; samaye dhammik&#257; honti. R&#257;jayuttesu dhammikesu br&#257;hma&#7751;agahapatik&#257;pi tasmi&#7747; samaye dhammik&#257; honti. Br&#257;hma&#7751;agahapatikesu dhammikesu negamaj&#257;napad&#257;pi tasmi&#7747; samaye dhammik&#257; honti. Negamaj&#257;napadesu dhammikesu sama&#7747; candimasuriy&#257; parivattanti. Sama&#7747; candimasuriyesu parivattantesu sama&#7747; nakkhatt&#257;ni t&#257;rakar&#363;p&#257;ni parivattanti. Sama&#7747; nakkhattesu t&#257;rakar&#363;pesu parivattantesu sama&#7747; rattindiv&#257; parivattanti. Sama&#7747; rattindivesu parivattantesu sama&#7747; m&#257;saddham&#257;s&#257; parivattanti. Sama&#7747; m&#257;saddham&#257;sesu parivattantesu sama&#7747; utusa&#7747;vacchar&#257; parivattanti. Sama&#7747; utusa&#7747;vaccharesu parivattantesu sama&#7747; 2 v&#257;t&#257; v&#257;yanti sam&#257; pa&#241;jas&#257;. Sama&#7747; 2 v&#257;tesu v&#257;yantesu samesu pa&#241;jasesu devat&#257; aparikupit&#257; bhavanti. Devat&#257;su aparikupit&#257;su devo samm&#257; dh&#257;ra&#7747; anuppavecchati. Deve samm&#257; dh&#257;ra&#7747; anuppavecchante samap&#257;kīni sass&#257;ni bhavanti. Samap&#257;kīni bhikkhave sass&#257;ni manuss&#257; paribhu&#241;jant&#257; dīgh&#257;yuk&#257; ca honti. Va&#7751;&#7751;avanto ca balavanto ca app&#257;b&#257;dh&#257; c&#257;'ti.</p>

					<p class="f4">1. Visamap&#257;k&#257;nī machasa&#7747; 2. Avisama&#7747; sīmu.</p>

					<p class="f4">[BJT Page 142]</p>

					<p class="f4">54. Gunna&#7747; ce taram&#257;n&#257;na&#7747; jimha&#7747; gacchati pu&#7749;gavo,<br />
					Sabb&#257; t&#257; jimha&#7747; gacchanti nette jimha&#7747; gate sati.</p>

					<p class="f4">55. Evameva manussesu yo hoti seṭṭhasammato,<br />
					So ce adhamma&#7747; carati pageva itar&#257; paj&#257;,<br />
					<a id="pg076"><span class="f2 g"><b>[page 076]</b></span></a> sabba&#7747; raṭṭha&#7747; dukha&#7747; seti r&#257;j&#257; ce hotadhammiko.</p>

					<p class="f4">56. Gunna&#7747; ce taram&#257;n&#257;na&#7747; uju&#7747; gacchati pu&#7749;gavo,<br />
					Sabb&#257; t&#257; uju gacchanti nette ujugate sati.</p>

					<p class="f4">57. Evameva manussesu yo hoti seṭṭhasammato,<br />
					So ceva 1 dhamma&#7747; carati pageva itar&#257; paj&#257;,<br />
					Sabba&#7747; raṭṭha&#7747; sukha&#7747; seti r&#257;j&#257; ce hoti dhammikoti.</p>

					<p class="f4">Pattakammavaggo dutiyo.</p>

					<p class="f4">Tassudd&#257;na&#7747;:</p>

					<p class="f4">Pattakamma&#7747; ana&#7751;ako sabrahma niray&#257; r&#363;pena pa&#241;cama&#7747;,<br />
					Sar&#257;ga ahin&#257; devadatto padh&#257;na&#7747; adhammikena c&#257;'ti.</p>

					<p class="f4">1. So sace machasa&#7747;.<br />
					[BJT Page 144]</p>

					<p class="f4">3. Apa&#7751;&#7751;akavaggo</p>

					<p class="f4">4. 2. 3. 1.</p>

					<p class="f4">(Padh&#257;na apa&#7751;&#7751;aka paṭipad&#257;sutta&#7747;)*</p>

					<p class="f4">(S&#257;vatthi nid&#257;na&#7747;)</p>

					<p class="f4">21. Cat&#363;hi bhikkhave dhammehi samann&#257;gato bhikkhu apa&#7751;&#7751;akata&#7747; 1 paṭipada&#7747; paṭipanno hoti. Yoni cassa &#257;raddh&#257; hoti. &#256;sav&#257;na&#7747; khay&#257;ya. Katamehi cat&#363;hi?</p>

					<p class="f4">Idha bhikkhave bhikkhu sīlav&#257; hoti, bahussuto hoti, &#257;raddhaviriyo hoti, pa&#241;&#241;av&#257; hoti.</p>

					<p class="f4">Imehi kho bhikkhave cat&#363;hi dhammehi samann&#257;gato bhikkhu apa&#7751;&#7751;akata&#7747; paṭipada&#7747; paṭipanno hoti, yoni cassa &#257;raddh&#257; hoti, &#257;sav&#257;na&#7747; khay&#257;y&#257;ti.</p>

					<p class="f4">4. 2. 3. 2.</p>

					<p class="f4">(Diṭṭhiapa&#7751;&#7751;aka paṭipad&#257;sutta&#7747;)</p>

					<p class="f4">22. Cat&#363;hi bhikkhave dhammehi samann&#257;gato bhikkhu apa&#7751;&#7751;akata&#7747; 1 paṭipada&#7747; paṭipanno hoti, yoni cassa &#257;raddh&#257; hoti &#257;sav&#257;na&#7747; khay&#257;ya. Katamehi cat&#363;hi?<br />
					Nekkhammavitakkena, avy&#257;p&#257;davitakkena, avihi&#7747;s&#257;vitakkena, samm&#257; diṭṭhiy&#257;.</p>

					<p class="f4">Imehi kho bhikkhave cat&#363;hi dhammehi samann&#257;gato <a id="pg077"><span class="f2 g"><b>[page 077]</b></span></a> bhikkhu apa&#7751;&#7751;akata&#7747; paṭipada&#7747; paṭipanno hoti, yoni cassa &#257;raddh&#257; hoti &#257;sav&#257;na&#7747; khay&#257;y&#257;ti.</p>

					<p class="f4">4. 2. 3. 3.</p>

					<p class="f4">(Asappurisavadhuk&#257;sutta&#7747;)</p>

					<p class="f4">23. Cat&#363;hi bhikkhave dhammehi samann&#257;gato asappuriso veditabbo. Katamehi cat&#363;hi?</p>

					<p class="f4">Idha bhikkhave asappuriso yo hoti parassa ava&#7751;&#7751;o, ta&#7747; apuṭṭhopi p&#257;tukaroti, ko pana v&#257;do puṭṭhassa. Puṭṭho kho pana pa&#241;h&#257;bhinīto ah&#257;petv&#257; alambetv&#257; 2 parip&#363;ra&#7747; vitth&#257;rena parassa ava&#7751;&#7751;a&#7747; bh&#257;sit&#257; hoti. Veditabbameta&#7747; bhikkhave asappuriso aya&#7747; bhavanti.</p>

					<p class="f4">Puna ca para&#7747; bhikkhave asappuriso yo hoti parassa va&#7751;&#7751;o, ta&#7747; puṭṭho'pi na p&#257;tukaroti. Ko pana v&#257;do apuṭṭhassa. Puṭṭho kho pana pa&#241;h&#257;bhinīto h&#257;petv&#257; lambetv&#257; aparip&#363;ra&#7747; avitth&#257;rena parassa va&#7751;&#7751;a&#7747; bh&#257;sit&#257; hoti. Veditabbameta&#7747; bhikkhave asappuriso aya&#7747; bhavanti.</p>

					<p class="f4">Puna ca para&#7747; bhikkhave asappuriso yo hoti attano ava&#7751;&#7751;o, ta&#7747; puṭṭhopi na p&#257;tukaroti ko pana v&#257;do apuṭṭhassa. Puṭṭho kho pana pa&#241;h&#257;bhinīto h&#257;petv&#257; lambetv&#257; aparip&#363;ra&#7747; avitth&#257;rena attano ava&#7751;&#7751;a&#7747; bh&#257;sit&#257; hoti. Veditabbameta&#7747; bhikkhave asappuriso aya&#7747; bhavanti.</p>

					<p class="f4">1. Apa&#7751;&#7751;akappaṭipada&#7747; machasa&#7747;. 2. "Alampetv&#257;" a. Alambitv&#257; machasa&#7747;.<br />
					* Udd&#257;ne "&#257;raddhaviriyo'ti pada&#241;ca, "samm&#257;diṭṭhiy&#257;' ti pada&#241;ca up&#257;d&#257;ya padh&#257;nasuttanti ca, diṭṭhisuttanti ca vutta&#7747;.</p>

					<p class="f4">[BJT Page 146]</p>

					<p class="f4">Puna ca para&#7747; bhikkhave asappuriso yo hoti attano va&#7751;&#7751;o, ta&#7747; apuṭṭhopi p&#257;tukaroti, ko pana v&#257;do puṭṭhassa puṭṭho kho pana pa&#241;h&#257;bhinīto ah&#257;petv&#257; alambetv&#257; parip&#363;ra&#7747; vitth&#257;rena attano va&#7751;&#7751;a&#7747; bh&#257;sit&#257; hoti. Veditabbameta&#7747; bhikkhave asappuriso aya&#7747; bhavanti.</p>

					<p class="f4">Imehi kho bhikkhave cat&#363;hi dhammehi samann&#257;gato asappuriso veditabbo.</p>

					<p class="f4">Cat&#363;hi bhikkhave dhammehi samann&#257;gato sappuriso veditabbo. Katamehi cat&#363;hi?</p>

					<p class="f4">Idha bhikkhave sappuriso yo hoti parassa ava&#7751;&#7751;o, ta&#7747; puṭṭhopi na p&#257;tukaroti, ko pana v&#257;do apuṭṭhassa. Puṭṭho kho pana pa&#241;h&#257;bhinīto h&#257;petv&#257; lambetv&#257; aparip&#363;ra&#7747; <a id="pg078"><span class="f2 g"><b>[page 078]</b></span></a> avitth&#257;rena parassa ava&#7751;&#7751;a&#7747; bh&#257;sit&#257; hoti. Veditabbameta&#7747; bhikkhave sappuriso aya&#7747; bhavanti.</p>

					<p class="f4">Puna ca para&#7747; bhikkhave sappuriso yo hoti parassa va&#7751;&#7751;o, ta&#7747; apuṭṭhopi p&#257;tukaroti, ko pana v&#257;do puṭṭhassa. Puṭṭho kho pana pa&#241;h&#257;bhinīto ah&#257;petv&#257; alambetv&#257; parip&#363;ra&#7747; vitth&#257;rena parassa va&#7751;&#7751;a&#7747; bh&#257;sit&#257; hoti. Veditabbameta&#7747; bhikkhave sappuriso aya&#7747; bhavanti.</p>

					<p class="f4">Puna ca para&#7747; bhikkhave sappuriso yo hoti attano ava&#7751;&#7751;o, ta&#7747; apuṭṭhopi p&#257;tukaroti, ko pana v&#257;do puṭṭhassa. Puṭṭho kho pana pa&#241;h&#257;bhinīto ah&#257;petv&#257; alambetv&#257; parip&#363;ra&#7747; vitth&#257;rena attano ava&#7751;&#7751;a&#7747; bh&#257;sit&#257; hoti. Veditabbameta&#7747; bhikkhave sappuriso aya&#7747; bhavanti.</p>

					<p class="f4">Puna ca para&#7747; bhikkhave sappuriso yo hoti attano va&#7751;&#7751;o, ta&#7747; puṭṭhopi na p&#257;tukaroti, ko pana v&#257;do apuṭṭhassa. Puṭṭho kho pana pa&#241;h&#257;bhinīto h&#257;petv&#257; lambetv&#257; aparip&#363;ra&#7747; avitth&#257;rena attano va&#7751;&#7751;a&#7747; bh&#257;sit&#257; hoti. Veditabbameta&#7747; bhikkhave sappuriso aya&#7747; bhavanti.</p>

					<p class="f4">Imehi kho bhikkhave cat&#363;hi dhammehi samann&#257;gato sappuriso veditabbo.</p>

					<p class="f4">Seyyath&#257;pi bhikkhave vadhuk&#257; ya&#241;&#241;adeva ratti&#7747; v&#257; divasa&#7747; 1 v&#257; &#257;nīt&#257; hoti. T&#257;vadevass&#257; tibba&#7747; hirottappa&#7747; paccupaṭṭhita&#7747; hoti sassuy&#257;pi sasurepi s&#257;mikepi antamaso d&#257;sakammakaraporisesu. S&#257; aparena samayena sa&#7747;v&#257;samanv&#257;ya viss&#257;samanv&#257;ya sassumpi sasurampi s&#257;mikampi evam&#257;ha: apetha, ki&#7747; pana tumhe j&#257;n&#257;th&#257;ti.</p>

					<p class="f4">1. Diva&#7747; v&#257; machasa&#7747;.</p>

					<p class="f4">[BJT Page 148]</p>

					<p class="f4">Evameva kho bhikkhave idhekacco bhikkhu ya&#241;&#241;adeva ratti&#7747; v&#257; divasa&#7747; v&#257; ag&#257;rasm&#257; anag&#257;riya&#7747; pabbajito hoti, t&#257;vadevassa tibba&#7747; hirottappa&#7747; paccupaṭṭhita&#7747; hoti bhikkhusu bhikkhunīsu up&#257;sakesu up&#257;sik&#257;su antamaso &#257;r&#257;mikasama&#7751;uddesesu. So aparena samayena sa&#7747;v&#257;samanv&#257;ya viss&#257;samanv&#257;ya &#257;cariyampi upajjh&#257;yampi evam&#257;ha: apetha, ki&#7747; pana tumhe j&#257;n&#257;th&#257;ti.</p>

					<p class="f4">Tasm&#257;tiha bhikkhave eva&#7747; sikkhitabba&#7747;: adhun&#257;gatavadhuk&#257;samena cetas&#257;<br />
					Vihariss&#257;m&#257;ti. Eva&#7747; hi vo bhikkhave sikkhitabbanti.</p>

					<p class="f4">4. 2. 3. 4.</p>

					<p class="f4">(Paṭhamaaggasutta&#7747;)</p>

					<p class="f4">24. <a id="pg079"><span class="f2 g"><b>[page 079]</b></span></a> catt&#257;rim&#257;ni bhikkhave agg&#257;ni. Katam&#257;ni catt&#257;ri?</p>

					<p class="f4">Sīlagga&#7747;, sam&#257;dhagga&#7747; 1, pa&#241;&#241;agga&#7747;, vimuttagga&#7747;.</p>

					<p class="f4">Im&#257;ni kho bhikkhave catt&#257;ri agg&#257;nīti.</p>

					<p class="f4">4. 2. 3. 5.</p>

					<p class="f4">(Dutiyaaggasutta&#7747;)</p>

					<p class="f4">25. Catt&#257;rim&#257;ni bhikkhave agg&#257;ni, katam&#257;ni catt&#257;ri?</p>

					<p class="f4">R&#363;pagga&#7747;, vedanagga&#7747;, sa&#241;&#241;agga&#7747;, bhavagga&#7747;.</p>

					<p class="f4">Im&#257;ni kho bhikkhave catt&#257;ri agg&#257;nīti.</p>

					<p class="f4">4. 2. 3. 6.</p>

					<p class="f4">(Kusin&#257;r&#257;sutta&#7747;)</p>

					<p class="f4">26. Eka&#7747; samaya&#7747; bhagav&#257; kusin&#257;r&#257;ya&#7747; viharati upavattane mall&#257;na&#7747; s&#257;lavane, antarena yamakas&#257;l&#257;na&#7747; parinibb&#257;&#7751;asamaye. Tatra kho bhagav&#257; bhikkh&#363; &#257;mantesi bhikkhavoti. Bhadanteti te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Siy&#257; kho pana bhikkhave ekabhikkhussapi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;, pucchatha bhikkhave, m&#257; pacch&#257; vippaṭis&#257;rino ahuvattha '' sammukhībh&#363;to no satth&#257; ahosi, n&#257;sakkhimha bhagavanta&#7747; sammukh&#257; paṭipucchitunti. '' Eva&#7747; vutte te bhikkh&#363; tu&#7751;hī ahesu&#7747;.</p>

					<p class="f4">Dutiyampi kho bhagav&#257; bhikkh&#363; &#257;mantesi: siy&#257; kho pana bhikkhave ekabhikkhussapi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;, pucchatha bhikkhave, m&#257; pacch&#257; vippaṭis&#257;rino ahuvattha ''sammukhībh&#363;to no satth&#257; ahosi, n&#257;sakkhimha bhagavanta&#7747; sammukh&#257; paṭipucchitunti. '' Dutiyampi kho te bhikkh&#363; tu&#7751;hī ahesu&#7747;.</p>

					<p class="f4">Sam&#257;dhigga&#7747; machasa&#7747;.</p>

					<p class="f4">[BJT Page 150]</p>

					<p class="f4">Tatiyampi kho bhagav&#257; bhikkh&#363; &#257;mantesi: siy&#257; kho pana bhikkhave<br />
					Ekabhikkhussapi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;, pucchatha bhikkhave, m&#257; pacch&#257; vippaṭis&#257;rino ahuvattha '' sammukhībh&#363;to no satth&#257; ahosi, n&#257;sakkhimha bhagavanta&#7747; sammukh&#257; paṭipucchitunti. '' Tatiyampi kho te bhikkh&#363; tu&#7751;hī ahesu&#7747;.</p>

					<p class="f4">Atha kho bhagav&#257; bhikkh&#363; &#257;mantesi. Siy&#257; kho pana bhikkhave<br />
					Satthug&#257;raven&#257;pi na puccheyy&#257;tha, sah&#257;yakopi bhikkhave sah&#257;yakassa &#257;rocet&#363; ti. Eva&#7747; vutte te bhikkh&#363; tu&#7751;hī ahesu&#7747;.</p>

					<p class="f4"><a id="pg080"><span class="f2 g"><b>[page 080]</b></span></a> atha kho &#257;yasm&#257; &#257;nando bhagavanta&#7747; etadavoca: acchariya&#7747; bhante, abbhuta&#7747; bhante. Eva&#7747; pasanno aha&#7747; bhante imasmi&#7747; bhikkhusa&#7749;ghe, natthi imasmi&#7747; bhikkhusa&#7749;ghe ekabhikkhussapi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;ti.</p>

					<p class="f4">Pas&#257;d&#257; kho tva&#7747; &#257;nanda vadesi. &#209;&#257;&#7751;ameva 1 hettha &#257;nanda<br />
					Tath&#257;gatassa, natthi imasmi&#7747; bhikkhusa&#7749;ghe ekabhikkhussapi ka&#7749;kh&#257; v&#257; vimati v&#257; buddhe v&#257; dhamme v&#257; sa&#7749;ghe v&#257; magge v&#257; paṭipad&#257;ya v&#257;.</p>

					<p class="f4">Imesa&#7747; hi &#257;nanda pa&#241;canna&#7747; bhikkhusat&#257;na&#7747; yo pacchimako bhikkhu, so sot&#257;panno avinip&#257;tadhammo niyato sambodhipar&#257;yanoti.</p>

					<p class="f4">4. 2. 3. 7.</p>

					<p class="f4">(Acinteyyasutta&#7747;)</p>

					<p class="f4">(S&#257;vatthinid&#257;na&#7747;:)</p>

					<p class="f4">27. Catt&#257;rim&#257;ni bhikkhave acinteyy&#257;ni na cintetabb&#257;ni, y&#257;ni cintento umm&#257;dassa vigh&#257;tassa bh&#257;gī assa. Katam&#257;ni catt&#257;ri?</p>

					<p class="f4">Buddh&#257;na&#7747; bhikkhave buddhavisayo acinteyyo na cintetabbo, ya&#7747; cintento umm&#257;dassa vigh&#257;tassa bh&#257;gī assa.</p>

					<p class="f4">Jh&#257;yissa bhikkhave jh&#257;navisayo acinteyyo na cintetabbo, ya&#7747; cintento umm&#257;dassa vigh&#257;tassa bh&#257;gī assa.</p>

					<p class="f4">Kammavip&#257;ko bhikkhave acinteyyo na cintetabbo, ya&#7747; cintento umm&#257;dassa vigh&#257;tassa bh&#257;gī assa.</p>

					<p class="f4">Lokacint&#257; bhikkhave acinteyy&#257; na cintetabb&#257;, ya&#7747; cintento umm&#257;dassa vigh&#257;tassa bh&#257;gī assa.</p>

					<p class="f4">Im&#257;ni kho bhikkhave catt&#257;ri acinteyy&#257;ni na cintetabb&#257;ni, y&#257;ni cintento umm&#257;dassa vigh&#257;tassa bh&#257;gī ass&#257;ti.</p>

					<p class="f4">1. &#209;&#257;tameva katthaci.</p>

					<p class="f4">[BJT Page 152]</p>

					<p class="f4">4. 2. 3. 8.</p>

					<p class="f4">(Dakkhi&#7751;&#257;visuddhisutta&#7747;)</p>

					<p class="f4">28. Catasso im&#257; bhikkhave dakkhi&#7751;&#257;visuddhiyo. Katam&#257; catasso?</p>

					<p class="f4">Atthi bhikkhave dakkhi&#7751;&#257; d&#257;yakato visujjhati no paṭigg&#257;hakato. Atthi bhikkhave dakkhi&#7751;&#257; paṭigg&#257;hakato visujjhati no d&#257;yakato. Atthi bhikkhave dakkhi&#7751;&#257; neva d&#257;yakato visujjhati no paṭigg&#257;hakato. Atthi bhikkhave dakkhi&#7751;&#257; d&#257;yakato ceva visujjhati paṭigg&#257;hakato ca.</p>

					<p class="f4"><a id="pg081"><span class="f2 g"><b>[page 081]</b></span></a> katha&#241;ca bhikkhave dakkhi&#7751;&#257; d&#257;yakato visujjhati no paṭigg&#257;hakato? Idha bhikkhave d&#257;yako hoti sīlav&#257; kaly&#257;&#7751;adhammo, paṭigg&#257;hak&#257; honti dussīl&#257; p&#257;padhamm&#257;. 1 Eva&#7747; kho bhikkhave dakkhi&#7751;&#257; d&#257;yakato visujjhati no paṭigg&#257;hakato.</p>

					<p class="f4">Katha&#241;ca bhikkhave dakkhi&#7751;&#257; paṭigg&#257;hakato visujjhati no d&#257;yakato? Idha bhikkhave d&#257;yako hoti dussīlo p&#257;padhammo, paṭigg&#257;hak&#257; honti sīlavanto kaly&#257;&#7751;adhamm&#257;. Eva&#7747; kho bhikkhave dakkhi&#7751;&#257; paṭigg&#257;hakato visujjhati no d&#257;yakato.</p>

					<p class="f4">Katha&#241;ca bhikkhave dakkhi&#7751;&#257; neva d&#257;yakato visujjhati no paṭigg&#257;hakato? Idha bhikkhave d&#257;yako hoti dussīlo p&#257;padhammo, paṭigg&#257;hak&#257;pi honti dussīl&#257; p&#257;padhamm&#257;. Eva&#7747; kho bhikkhave dakkhi&#7751;&#257; neva d&#257;yakato visujjhati no paṭigg&#257;hakato.</p>

					<p class="f4">Katha&#241;ca bhikkhave dakkhi&#7751;&#257; d&#257;yakato ceva visujjhati paṭigg&#257;hakato ca? Idha bhikkhave d&#257;yako hoti sīlav&#257; kaly&#257;&#7751;adhammo, paṭigg&#257;hak&#257;pi honti sīlavanto kaly&#257;&#7751;adhamm&#257;. Eva&#7747; kho bhikkhave dakkhi&#7751;&#257; d&#257;yakato ceva visujjhati paṭigg&#257;hakato ca.</p>

					<p class="f4">Im&#257; kho bhikkhave catasso dakkhi&#7751;&#257; visuddhiyoti.</p>

					<p class="f4">4. 2. 3. 9.</p>

					<p class="f4">(Va&#7751;ijj&#257;sutta&#7747;)</p>

					<p class="f4">29. Atha kho &#257;yasm&#257; s&#257;riputto yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi, ekamanta&#7747; nisinno kho &#257;yasm&#257; s&#257;riputto bhagavanta&#7747; etadavoca:</p>

					<p class="f4">Ko nu kho bhante hetu, ko paccayo, yena midh'ekaccassa t&#257;dis&#257;va va&#7751;ijj&#257; payutt&#257; chedag&#257;minī hoti? Ko pana bhante hetu, ko paccayo yena midh'ekaccassa t&#257;dis&#257;va va&#7751;ijj&#257; payutt&#257; na yath&#257;dhipp&#257;ya&#7747; hoti?</p>

					<p class="f4">1. Paṭigg&#257;hako hoti dussīlo p&#257;padhammosy&#257;</p>

					<p class="f4">[BJT Page 154]</p>

					<p class="f4">Ko nu kho bhante hetu ko paccayo, yena midh'ekaccassa t&#257;dis&#257;va va&#7751;ijj&#257; payutt&#257; yath&#257;dhipp&#257;ya&#7747; hoti? Ko pana bhante hetu, ko paccayo, yena midh'ekaccassa t&#257;dis&#257;va va&#7751;ijj&#257; payutt&#257; par&#257;dhipp&#257;y&#257; hotīti?</p>

					<p class="f4">Idha s&#257;riputta ekacco sama&#7751;a&#7747; v&#257; br&#257;hma&#7751;a&#7747; v&#257; upasa&#7749;kamitv&#257; pav&#257;reti: vada bhante paccayen&#257;ti. So <a id="pg082"><span class="f2 g"><b>[page 082]</b></span></a> yena pav&#257;reti, ta&#7747; na deti. So ce tato cuto itthatta&#7747; &#257;gacchati. So ya&#241;&#241;adeva va&#7751;ijja&#7747; payojeti, s&#257;ssa hoti chedag&#257;minī.</p>

					<p class="f4">Idha pana s&#257;riputta ekacco sama&#7751;a&#7747; v&#257; br&#257;hma&#7751;a&#7747; v&#257; upasa&#7749;kamitv&#257; pav&#257;reti: vada bhante paccayen&#257;ti. So yena pav&#257;reti. Ta&#7747; na yath&#257;dhipp&#257;ya&#7747; deti. So ce tato cuto itthatta&#7747; &#257;gacchati, so ya&#241;&#241;adeva va&#7751;ijja&#7747; payojeti, s&#257;ssa hoti na yath&#257;dhipp&#257;y&#257;.</p>

					<p class="f4">Idha pana s&#257;riputta ekacco sama&#7751;a&#7747; v&#257; br&#257;hma&#7751;a&#7747; v&#257; upasa&#7749;kamitv&#257; pav&#257;reti: vada bhante paccayen&#257;ti. So yena pav&#257;reti, ta&#7747; yath&#257;dhipp&#257;ya&#7747; deti. So ce tato cuto itthatta&#7747; &#257;gacchati. So ya&#241;&#241;adeva va&#7751;ijja&#7747; payojeti, s&#257;ssa hoti yath&#257;dhipp&#257;y&#257;.</p>

					<p class="f4">Idha pana s&#257;riputta ekacco sama&#7751;a&#7747; v&#257; br&#257;hma&#7751;a&#7747; v&#257; upasa&#7749;kamitv&#257; pav&#257;reti: vada bhante paccayen&#257;ti. So yena pav&#257;reti, ta&#7747; par&#257;dhipp&#257;ya&#7747; deti. So ce tato cuto itthatta&#7747; &#257;gacchati. So ya&#241;&#241;adeva va&#7751;ijja&#7747; payojeti, s&#257;ssa hoti par&#257;dhipp&#257;y&#257;. 1</p>

					<p class="f4">Aya&#7747; kho s&#257;riputta hetu, aya&#7747; paccayo, yena midh'ekaccassa t&#257;dis&#257;va va&#7751;ijj&#257; payutt&#257; chedag&#257;minī hoti.</p>

					<p class="f4">Aya&#7747; pana s&#257;riputta hetu, aya&#7747; paccayo, yena midh'ekaccassa t&#257;dis&#257;va va&#7751;ijj&#257; payutt&#257; na yath&#257;dhipp&#257;y&#257; hoti.</p>

					<p class="f4">Aya&#7747; kho s&#257;riputta hetu, aya&#7747; paccayo, yena midh'ekaccassa t&#257;dis&#257; va&#7751;ijj&#257; payutt&#257; yath&#257;dhipp&#257;y&#257; hoti.</p>

					<p class="f4">Aya&#7747; pana s&#257;riputta hetu, aya&#7747; paccayo, yena midh'ekaccassa t&#257;dis&#257;va va&#7751;ijj&#257; payutt&#257; par&#257;dhipp&#257;y&#257; hotīti.</p>

					<p class="f4">1. Par&#257;dhipp&#257;ya&#7747; machasa&#7747;. Sīmu.</p>

					<p class="f4">[BJT Page 156]</p>

					<p class="f4">4. 2. 3. 10.</p>

					<p class="f4">(Kambojasutta&#7747;)</p>

					<p class="f4">30. Eka&#7747; samaya&#7747; bhagav&#257; kosambiya&#7747; viharati ghosit&#257;r&#257;me. Atha kho &#257;yasm&#257; &#257;nando yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando bhagavanta&#7747; etadavoca.</p>

					<p class="f4">Ko nu kho bhante hetu, ko paccayo, yena m&#257;tug&#257;mo neva sabh&#257;ya&#7747; nisīdati, na kammanta&#7747; payojeti, na kamboja&#7747; gacchatīti?</p>

					<p class="f4">Kodhano &#257;nanda m&#257;tug&#257;mo, issukī &#257;nanda m&#257;tug&#257;mo, <a id="pg083"><span class="f2 g"><b>[page 083]</b></span></a> maccharī &#257;nanda m&#257;tug&#257;mo, duppa&#241;&#241;o &#257;nanda m&#257;tug&#257;mo.</p>

					<p class="f4">Aya&#7747; kho &#257;nanda hetu, aya&#7747; paccayo, yena m&#257;tug&#257;mo neva sabh&#257;ya&#7747; nisīdati, na kammanta&#7747; payojeti, na kamboja&#7747; gacchatīti.</p>

					<p class="f4">Apa&#7751;&#7751;akavaggo tatiyo.<br />
					Tassudd&#257;na&#7747;:</p>

					<p class="f4">Padh&#257;na diṭṭhi'sappurisa vadhuk&#257; dve ca honti agg&#257;ni,<br />
					Kusin&#257;r&#257; acintita&#7747; dakkhi&#7751;&#257;ya va&#7751;ijjakambojena vaggo'ti.</p>

					<p class="f4">[BJT Page 158]</p>

					<p class="f4">4. Macalavaggo.</p>

					<p class="f4">4. 2. 4. 1.</p>

					<p class="f4">(P&#257;&#7751;&#257;tip&#257;tīsutta&#7747;)</p>

					<p class="f4">(S&#257;vatthinid&#257;na&#7747;)</p>

					<p class="f4">31. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">P&#257;&#7751;&#257;tip&#257;tī hoti, adinn&#257;d&#257;yī hoti, k&#257;mesu micch&#257;c&#257;rī hoti, mus&#257;v&#257;dī hoti.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">P&#257;&#7751;&#257;tip&#257;t&#257; paṭivirato hoti, adinn&#257;d&#257;n&#257; paṭivirato hoti, k&#257;mesu micch&#257;c&#257;r&#257; paṭivirato hoti, mus&#257;v&#257;d&#257; paṭivirato hoti.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; sagge'ti</p>

					<p class="f4">4. 2. 4. 2.</p>

					<p class="f4">( Mus&#257;v&#257;dīsutta&#7747;)</p>

					<p class="f4">32. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Mus&#257;v&#257;dī hoti, pisun&#257;v&#257;co hoti, pharus&#257;v&#257;co hoti, samphappal&#257;pī hoti.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4"><a id="pg084"><span class="f2 g"><b>[page 084]</b></span></a> cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Mus&#257;v&#257;d&#257; paṭivirato hoti, pisun&#257;v&#257;c&#257; paṭivirato hoti, pharus&#257;v&#257;c&#257; paṭivirato hoti, samphappal&#257;p&#257; paṭivirato hoti.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; sagge'ti.</p>

					<p class="f4">4. 2. 4. 3.</p>

					<p class="f4">(Va&#7751;&#7751;asutta&#7747;)</p>

					<p class="f4">33. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Ananuvicca apariyog&#257;hetv&#257; ava&#7751;&#7751;&#257;rahassa va&#7751;&#7751;a&#7747; bh&#257;sati. Ananuvicca apariyog&#257;hetv&#257; va&#7751;&#7751;&#257;rahassa ava&#7751;&#7751;a&#7747; bh&#257;sati. Ananuvicca apariyog&#257;hetv&#257; appas&#257;danīye ṭh&#257;ne pas&#257;da&#7747; upada&#7747;seti. Ananuvicca apariyog&#257;hetv&#257; pas&#257;danīye ṭh&#257;ne appas&#257;da&#7747; upada&#7747;seti.</p>

					<p class="f4">[BJT Page 160]</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Anuvicca pariyog&#257;hetv&#257; ava&#7751;&#7751;&#257;rahassa ava&#7751;&#7751;a&#7747; bh&#257;sati. Anuvicca pariyog&#257;hetv&#257; va&#7751;&#7751;&#257;rahassa va&#7751;&#7751;a&#7747; bh&#257;sati. Anuvicca pariyog&#257;hetv&#257; appas&#257;danīye ṭh&#257;ne appas&#257;da&#7747; upada&#7747;seti. Anuvicca pariyog&#257;hetv&#257; pas&#257;danīye ṭh&#257;ne pas&#257;da&#7747; upada&#7747;seti.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; sagge'ti.</p>

					<p class="f4">4. 2. 4. 4.</p>

					<p class="f4">(Kodhagarusutta&#7747;)</p>

					<p class="f4">34. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Kodhagaru hoti na saddhammagaru, makkhagaru hoti na saddhammagaru, l&#257;bhagaru hoti na saddhammagaru, sakk&#257;ragaru hoti na saddhammagaru.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4"><a id="pg085"><span class="f2 g"><b>[page 085]</b></span></a> cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Saddhammagaru hoti na kodhagaru, saddhammagaru hoti na makkhagaru, saddhammagaru hoti na l&#257;bhagaru, saddhammagaru hoti na sakk&#257;ragaru.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">[BJT Page 162]</p>

					<p class="f4">4. 2. 4. 5.</p>

					<p class="f4">( Tamotamapar&#257;yanasutta&#7747; )</p>

					<p class="f4">35. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Tamotamapar&#257;yano, tamojotipar&#257;yano, jotitamapar&#257;yano, jotijotipar&#257;yano.</p>

					<p class="f4">Katha&#241;ca bhikkhave puggalo tamo hoti tamapar&#257;yano? Idha bhikkhave, ekacco puggalo nīce kule pacc&#257;j&#257;to hoti caṇḍ&#257;lakule v&#257; ve&#7751;akule v&#257; nes&#257;dakule v&#257; rathak&#257;rakule v&#257; pukkusakule v&#257; da&#7735;idde appannap&#257;nabhojane kasiravuttike yattha kasirena gh&#257;sacch&#257;do labbhati. So ca hoti dubba&#7751;&#7751;o duddasiko okoṭimako bavh&#257;b&#257;dho k&#257;&#7751;o v&#257; ku&#7751;ī v&#257; kha&#241;jo v&#257; pakkhahato v&#257;, na l&#257;bhī annassa p&#257;nassa vatthassa y&#257;nassa m&#257;l&#257;gandhavilepanassa seyy&#257;vasathapadīpeyyassa. So k&#257;yena duccarita&#7747; carati, v&#257;c&#257;ya duccarita&#7747; carati, manas&#257; duccarita&#7747; carati. So k&#257;yena duccarita&#7747; caritv&#257; v&#257;c&#257;ya duccarita&#7747; caritv&#257; manas&#257; duccarita&#7747; caritv&#257; k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapajjati. Eva&#7747; kho bhikkhave puggalo tamo hoti tamapar&#257;yano.</p>

					<p class="f4">Katha&#241;ca bhikkhave puggalo tamo hoti jotipar&#257;yano? Idha bhikkhave ekacco puggalo nīce kule pacc&#257;j&#257;to hoti caṇḍ&#257;lakule v&#257; ve&#7751;akule v&#257; nes&#257;dakule v&#257; rathak&#257;rakule v&#257; pukkusakule v&#257; da&#7735;idde appannap&#257;nabhojane kasiravuttike yattha kasirena gh&#257;sacch&#257;do labbhati. So ca hoti dubba&#7751;&#7751;o duddasiko okoṭimako bavh&#257;b&#257;dho k&#257;&#7751;o v&#257; ku&#7751;ī v&#257; kha&#241;jo v&#257; pakkhahato v&#257;, na l&#257;bhī annassa p&#257;nassa vatthassa y&#257;nassa m&#257;l&#257;gandhavilepanassa seyy&#257;vasathapadīpeyyassa. So k&#257;yena sucarita&#7747; carati, v&#257;c&#257;ya sucarita&#7747; carati, manas&#257; sucarita&#7747; carati. So k&#257;yena sucarita&#7747; caritv&#257; v&#257;c&#257;ya sucarita&#7747; caritv&#257; manas&#257; sucarita&#7747; caritv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjati. Eva&#7747; kho bhikkhave puggalo tamo hoti jotipar&#257;yano.</p>

					<p class="f4">Katha&#241;ca bhikkhave puggalo joti hoti tamapar&#257;yano? <a id="pg086"><span class="f2 g"><b>[page 086]</b></span></a> idha bhikkhave ekacco puggalo ucce kule pacc&#257;j&#257;to hoti khattiyamah&#257;s&#257;lakule v&#257; br&#257;hma&#7751;amah&#257;s&#257;lakule v&#257; gahapatimah&#257;s&#257;lakule v&#257; a&#7693;&#7693;he mahaddhane mah&#257;bhoge pah&#363;taj&#257;tar&#363;parajate pah&#363;tavittupakara&#7751;e pah&#363;tadhanadha&#241;&#241;e. So ca hoti abhir&#363;po dassanīyo p&#257;s&#257;diko param&#257;ya va&#7751;&#7751;apokkharat&#257;ya samann&#257;gato. L&#257;bhī annassa p&#257;nassa vatthassa y&#257;nassa m&#257;l&#257;gandhavilepanassa seyy&#257;vasathapadīpeyyassa. So k&#257;yena duccarita&#7747; carati, v&#257;c&#257;ya duccarita&#7747; carati, manas&#257; duccarita&#7747; carati. So k&#257;yena duccarita&#7747; caritv&#257;, v&#257;c&#257;ya duccarita&#7747; caritv&#257;, manas&#257; duccarita&#7747; caritv&#257;, k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapajjati. Eva&#7747; kho bhikkhave puggalo joti hoti tamapar&#257;yano:</p>

					<p class="f4">[BJT Page 164]</p>

					<p class="f4">Katha&#241;ca bhikkhave puggalo joti hoti jotipar&#257;yano? Idha bhikkhave ekacco puggalo ucce kule pacc&#257;j&#257;to hoti khattiyamah&#257;s&#257;lakule v&#257; br&#257;hma&#7751;amah&#257;s&#257;lakule v&#257; gahapatimah&#257;s&#257;lakule v&#257; a&#7693;&#7693;he mahaddhane mah&#257;bhoge pah&#363;taj&#257;tar&#363;parajate pah&#363;tavittupakara&#7751;e pah&#363;tadhanadha&#241;&#241;e. So ca hoti abhir&#363;po dassanīyo p&#257;s&#257;diko param&#257;ya va&#7751;&#7751;apokkharat&#257;ya samann&#257;gato, l&#257;bhī annassa p&#257;nassa vatthassa y&#257;nassa m&#257;l&#257;gandhavilepanassa seyy&#257;vasathapadīpeyyassa. So k&#257;yena sucarita&#7747; carati, v&#257;c&#257;ya sucarita&#7747; carati, manas&#257; sucarita&#7747; carati. So k&#257;yena sucarita&#7747; caritv&#257; v&#257;c&#257;ya sucarita&#7747; caritv&#257; manas&#257; sucarita&#7747; caritv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjati. Eva&#7747; kho bhikkhave puggalo joti hoti joti par&#257;yano.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 4. 6.</p>

					<p class="f4">(Onatonata sutta&#7747;)</p>

					<p class="f4">36. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Onatonato, onatunnato, unnatonato, unnatunnato.</p>

					<p class="f4">Katha&#241;ca bhikkhave puggalo onatonato hoti? Idha bhikkhave ekacco puggalo nīce kule pacc&#257;j&#257;to hoti caṇḍ&#257;lakule v&#257; ve&#7751;akule v&#257; nes&#257;dakule v&#257; rathak&#257;rakule v&#257; pukkusakule v&#257; da&#7735;idde appannap&#257;nabhojane kasiravuttike yattha kasirena gh&#257;sacch&#257;do labbhati. So va hoti dubba&#7751;&#7751;o duddasiko<br />
					Kasirena gh&#257;sacch&#257;do labbhati. So ca hoti dubba&#7751;&#7751;o duddasiko okoṭimako bavh&#257;b&#257;dho k&#257;&#7751;o v&#257; ku&#7751;ī v&#257; kha&#241;jo v&#257; pakkhahato v&#257;, na l&#257;bhī annassa p&#257;nassa vatthassa y&#257;nassa m&#257;l&#257;gandhavilepanassa seyy&#257;vasathapadīpeyyassa. So<br />
					K&#257;yena duccarita&#7747; carati, v&#257;c&#257;ya duccarita&#7747; carati, manas&#257; duccarita&#7747; carati. So k&#257;yena duccarita&#7747; caritv&#257; v&#257;c&#257;ya duccarita&#7747; caritv&#257; manas&#257; duccarita&#7747; caritv&#257; k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapajjati. Eva&#7747; kho bhikkhave puggalo onatonato hoti.</p>

					<p class="f4">Katha&#241;ca bhikkhave puggalo onatunnato hoti? Idha bhikkhave ekacco puggalo nīce kule pacc&#257;j&#257;to hoti caṇḍ&#257;lakule v&#257; ve&#7751;akule v&#257; nes&#257;dakule v&#257; rathak&#257;rakule v&#257; pukkusakule v&#257; da&#7735;idde appannap&#257;nabhojane kasiravuttike yattha kasirena gh&#257;sacch&#257;do labbhati. So ca hoti dubba&#7751;&#7751;o duddasiko okoṭimako bavh&#257;b&#257;dho k&#257;&#7751;o v&#257; ku&#7751;ī v&#257; kha&#241;jo v&#257; pakkhahato v&#257;, na l&#257;bhī annassa p&#257;nassa vatthassa y&#257;nassa m&#257;l&#257;gandhavilepanassa seyy&#257;vasathapadīpeyyassa. So k&#257;yena sucarita&#7747; carati, v&#257;c&#257;ya sucarita&#7747; carati, manas&#257; sucarita&#7747; carati. So k&#257;yena sucarita&#7747; caritv&#257; v&#257;c&#257;ya sucarita&#7747; caritv&#257; manas&#257; sucarita&#7747; caritv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjati. Eva&#7747; kho bhikkhave puggalo onatunnato hoti.</p>

					<p class="f4">Katha&#241;ca bhikkhave puggalo unnatonato hoti? Idha bhikkhave ekacco puggalo uccekule pacc&#257;j&#257;to hoti khattiyamah&#257;s&#257;lakule v&#257; br&#257;hma&#7751;amah&#257;s&#257;lakule v&#257; gahapatimah&#257;s&#257;lakule v&#257; a&#7693;&#7693;he mahaddhane mah&#257;bhoge pah&#363;taj&#257;tar&#363;parajate pah&#363;tavittupakara&#7751;e pah&#363;tadhanadha&#241;&#241;e. So ca hoti abhir&#363;po dassanīyo p&#257;s&#257;diko param&#257;ya va&#7751;&#7751;apokkharat&#257;ya samann&#257;gato. L&#257;bhī annassa p&#257;nassa vatthassa y&#257;nassa m&#257;l&#257;gandhavilepanassa seyy&#257;vasathapadīpeyyassa. So k&#257;yena duccarita&#7747; carati, v&#257;c&#257;ya duccarita&#7747; carati, manas&#257; duccarita&#7747; carati. So k&#257;yena duccarita&#7747; caritv&#257; manas&#257; duccarita&#7747; caritv&#257; k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapajjati. Eva&#7747; kho bhikkhave puggalo unnatonato hoti.</p>

					<p class="f4">Katha&#241;ca bhikkhave puggalo unnatunnato hoti? Idha bhikkhave ekacco puggalo ucce kule pacc&#257;j&#257;to hoti khattiyamah&#257;s&#257;lakule v&#257; br&#257;hma&#7751;amah&#257;s&#257;lakule v&#257; gahapatimah&#257;s&#257;lakule v&#257; a&#7693;&#7693;he mahaddhane mah&#257;bhoge pah&#363;taj&#257;tar&#363;parajate pah&#363;tavittupakara&#7751;e pah&#363;tadhanadha&#241;&#241;e. So ca hoti abhir&#363;po dassanīyo p&#257;s&#257;diko param&#257;ya va&#7751;&#7751;apokkharat&#257;ya samann&#257;gato, l&#257;bhī annassa p&#257;nassa vatthassa y&#257;nassa m&#257;l&#257;gandhavilepanassa seyy&#257;vasathapadīpeyyassa. So k&#257;yena sucarita&#7747; caritv&#257; v&#257;c&#257;ya sucarita&#7747; caritv&#257; k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapajjati. Eva&#7747; kho bhikkhave puggalo unnatunnato hoti.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">[BJT Page 166]</p>

					<p class="f4">4. 2. 4. 7.</p>

					<p class="f4">(Sama&#7751;amacala puttasutta&#7747;)</p>

					<p class="f4">37. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Sama&#7751;amacalo, sama&#7751;apuṇḍarīko, sama&#7751;apadumo, sama&#7751;esu sama&#7751;asukhum&#257;lo.</p>

					<p class="f4">Katha&#241;ca bhikkhave puggalo sama&#7751;amacalo hoti? Idha bhikkhave bhikkhu sekho hoti paṭipado anuttara&#7747; yogakkhema&#7747; patthayam&#257;no viharati. Seyyath&#257;pi bhikkhave <a id="pg087"><span class="f2 g"><b>[page 087]</b></span></a> ra&#241;&#241;o khattiyassa muddh&#257;vasittassa jeṭṭho putto &#257;bhiseko anabhisitto macalappatto, evameva kho bhikkhave bhikkhu sekho hoti paṭipado anuttara&#7747; yogakkhema&#7747; patthayam&#257;no viharati. Eva&#7747; kho bhikkhave puggalo sama&#7751;amacalo hoti.</p>

					<p class="f4">Katha&#241;ca bhikkhave puggalo sama&#7751;apuṇḍarīko hoti? Idha bhikkhave bhikkhu &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati. No ca kho aṭṭhavimokkhe k&#257;yena phassitv&#257; viharati. Eva&#7747; kho bhikkhave puggalo sama&#7751;apuṇḍarīko hoti.</p>

					<p class="f4">Katha&#241;ca bhikkhave puggalo sama&#7751;apadumo hoti? Idha bhikkhave bhikkhu &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭhevadhamme saya&#7747; abhi&#241;&#241;&#257; sacchikatv&#257; upasampajja viharati. Aṭṭha ca vimokkhe k&#257;yena phassitv&#257; viharati. Eva&#7747; kho bhikkhave puggalo sama&#7751;apadumo hoti.</p>

					<p class="f4">Katha&#241;ca bhikkhave puggalo sama&#7751;esu sama&#7751;asukhum&#257;lo hoti? Idha bhikkhave bhikkhu y&#257;citova bahula&#7747; cīvara&#7747; paribhu&#241;jati, appa&#7747; ay&#257;cito. Y&#257;citova bahula&#7747; piṇḍap&#257;ta&#7747; paribhu&#241;jati, appa&#7747; ay&#257;cito. Y&#257;citova bahula&#7747; sen&#257;sana&#7747; paribhu&#241;jati, appa&#7747; ay&#257;cito. Y&#257;citova bahula&#7747; gil&#257;napaccayabhesajjaparikkh&#257;ra&#7747; paribhu&#241;jati, appa&#7747; ay&#257;cito. Yehi kho pana sabrahmac&#257;rīhi saddhi&#7747; viharati, ty&#257;ssa man&#257;peneva bahula&#7747; k&#257;yakammena samud&#257;caranti, appa&#7747; aman&#257;pena. Man&#257;peneva bahula&#7747; vacīkammena samud&#257;caranti, appa&#7747; aman&#257;pena. Man&#257;peneva bahula&#7747; manokammena samud&#257;caranti, appa&#7747; aman&#257;pena. Man&#257;pa&#241;&#241;eva bahula&#7747; upah&#257;ra&#7747; upaharanti, appa&#7747; aman&#257;pa&#7747;. Y&#257;ni kho pana t&#257;ni vedayit&#257;ni pittasamuṭṭh&#257;n&#257;ni v&#257; semhasamuṭṭh&#257;n&#257;ni v&#257; v&#257;tasamuṭṭh&#257;n&#257;ni v&#257; sannip&#257;tik&#257;ni v&#257; utuparin&#257;maj&#257;ni v&#257; visama parih&#257;raj&#257;ni v&#257; opakkamik&#257;ni v&#257; kammavip&#257;kaj&#257;ni v&#257;, t&#257;nassa 1 na bahudeva uppajjanti. App&#257;b&#257;dho hoti. Catunna&#7747; jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī hoti akicchal&#257;bhī akasiral&#257;bhī. &#256;sav&#257;na&#7747; khay&#257; an&#257;sava&#7747; cetovimutti&#7747; <a id="pg088"><span class="f2 g"><b>[page 088]</b></span></a> pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati. Eva&#7747; kho bhikkhave puggalo sama&#7751;esu sama&#7751;asukhum&#257;lo hoti.</p>

					<p class="f4">1. T&#257;ni me na bahudeva machasa&#7747;.</p>

					<p class="f4">[BJT Page 168]</p>

					<p class="f4">Ya&#7747; hi ta&#7747; bhikkhave samm&#257; vadam&#257;no vadeyya 'sama&#7751;esu sama&#7751;asukhum&#257;lo' ti. Mameva ta&#7747; bhikkhave samm&#257; vadam&#257;no vadeyya 'sama&#7751;esu sama&#7751;asukhum&#257;lo'ti. Aha&#7747; hi bhikkhave y&#257;citova bahula&#7747; cīvara&#7747; paribhu&#241;j&#257;mi, appa&#7747; ay&#257;cito. Y&#257;citova bahula&#7747; piṇḍap&#257;ta&#7747; paribhu&#241;j&#257;mi, appa&#7747; ay&#257;cito. Y&#257;citova bahula&#7747; sen&#257;sana&#7747; paribhu&#241;j&#257;mi, appa&#7747; ay&#257;cito. Y&#257;citova bahula&#7747; gil&#257;napaccayabhesajjaparikkh&#257;ra&#7747; paribhu&#241;j&#257;mi, appa&#7747; ay&#257;cito. Yehi kho pana bhikkh&#363;hi saddhi&#7747; vihar&#257;mi, te 1 ma&#7747; man&#257;peneva bahula&#7747; k&#257;yakammena samud&#257;caranti, appa&#7747; aman&#257;pena. Man&#257;peneva bahula&#7747; vacīkammena samud&#257;caranti, appa&#7747; aman&#257;pena. Man&#257;peneva bahula&#7747; manokammena samud&#257;caranti, appa&#7747; aman&#257;pena. Man&#257;pa&#7747; yeva bahula&#7747; upah&#257;ra&#7747; upaharanti, appa&#7747; aman&#257;pa&#7747;. Y&#257;ni pana 2 t&#257;ni vedayit&#257;ni pittasamuṭṭh&#257;n&#257;ni v&#257; semhasamuṭṭh&#257;n&#257;ni v&#257; v&#257;tasamuṭṭh&#257;n&#257;ni v&#257; sannip&#257;tik&#257;ni v&#257; utuparin&#257;maj&#257;ni v&#257; visamaparih&#257;raj&#257;ni v&#257; opakkamik&#257;ni v&#257; kammavip&#257;kaj&#257;ni v&#257;, t&#257;ni me na bahudeva uppajjanti app&#257;b&#257;dhohamasmi. Catunna&#7747; kho pana jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī akicchal&#257;bhī akasiral&#257;bhī. &#256;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja vihar&#257;mi.</p>

					<p class="f4">Ya&#7747; hi ta&#7747; bhikkhave samm&#257; vadam&#257;no vadeyya 'sama&#7751;esu sama&#7751;asukhum&#257;lo'ti. Mameva ta&#7747; bhikkhave samm&#257; vadam&#257;no vadeyya 'sama&#7751;esu sama&#7751;asukhum&#257;lo' ti.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 4. 8.</p>

					<p class="f4">(Sama&#7751;amacala sa&#241;&#241;ojana sutta&#7747;)</p>

					<p class="f4">38. Catt&#257;ro' me bhikkhave puggal&#257; santo sa&#7747;vijjam&#257;n&#257; lokasmi&#7747; katame catt&#257;ro?</p>

					<p class="f4">Sama&#7751;amacalo, sama&#7751;apuṇḍarīko, sama&#7751;apadumo, sama&#7751;esu sama&#7751;asukhum&#257;lo.</p>

					<p class="f4">Katha&#241;ca bhikkhave puggalo sama&#7751;amacalo hoti? Idha bhikkhave bhikkhu ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; <a id="pg089"><span class="f2 g"><b>[page 089]</b></span></a> sot&#257;panno hoti avinip&#257;tadhammo, niyato sambodhipar&#257;ya&#7751;o. Eva&#7747; kho bhikkhave puggalo sama&#7751;amacalo hoti.</p>

					<p class="f4">Katha&#241;ca bhikkhave puggalo sama&#7751;apuṇḍarīko hoti? Idha bhikkhave bhikkhu ti&#7751;&#7751;a&#7747; sa&#241;&#241;ojan&#257;na&#7747; parikkhay&#257; r&#257;gadosamoh&#257;na&#7747; tanutt&#257; sakad&#257;g&#257;mī hoti, sakideva ima&#7747; loka&#7747; &#257;gantv&#257; dukkhassanta&#7747; karoti. Eva&#7747; kho bhikkhave puggalo sama&#7751;apuṇḍarīko hoti.</p>

					<p class="f4">Katha&#241;ca bhikkhave puggalo sama&#7751;apadumo hoti? Idha bhikkhave bhikkhu pa&#241;canna&#7747; orambh&#257;giy&#257;na&#7747; sa&#241;&#241;ojan&#257;na&#7747; parikkhay&#257; opap&#257;tiko hoti tattha parinibb&#257;yī an&#257;vattidhammo tasm&#257; lok&#257;. Eva&#7747; kho bhikkhave puggalo sama&#7751;apadumo hoti.<br />
					1. Me machasa&#7747; 2. Y&#257;ni kho machasa&#7747;.</p>

					<p class="f4">[BJT Page 170]</p>

					<p class="f4">Katha&#241;ca bhikkhave puggalo sama&#7751;esu sama&#7751;asukhum&#257;lo hoti? Idha bhikkhave bhikkhu &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati. Eva&#7747; kho bhikkhave puggalo sama&#7751;esu sama&#7751;asukhum&#257;lo hoti.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 4. 9.</p>

					<p class="f4">(Sama&#7751;amacala diṭṭhisutta&#7747;)</p>

					<p class="f4">39. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Sama&#7751;amacalo, sama&#7751;apuṇḍarīko, sama&#7751;apadumo, sama&#7751;esu sama&#7751;asukhum&#257;lo.</p>

					<p class="f4">Katha&#241;ca bhikkhave puggalo sama&#7751;amacalo hoti? Idha bhikkhave bhikkhu samm&#257;diṭṭhiko hoti, samm&#257;sa&#7749;kappo hoti, samm&#257;v&#257;co hoti, samm&#257;kammanto hoti, samm&#257;&#257;jīvo hoti, samm&#257;v&#257;y&#257;mo hoti, samm&#257;satī hoti, samm&#257;sam&#257;dhī hoti. Eva&#7747; kho bhikkhave puggalo sama&#7751;amacalo hoti.</p>

					<p class="f4">Katha&#241;ca bhikkhave puggalo sama&#7751;apuṇḍarīko hoti? Idha bhikkhave bhikkhu samm&#257;diṭhiko hoti, samm&#257;sa&#7749;kappo hoti, samm&#257;v&#257;co hoti, samm&#257;kammanto hoti, samm&#257;&#257;jīvo hoti, samm&#257;v&#257;y&#257;mo hoti, samm&#257;satī hoti, samm&#257;sam&#257;dhī hoti, samm&#257;&#241;&#257;&#7751;ī hoti, samm&#257;vimuttī hoti. No ca kho aṭṭhavimokkhe k&#257;yena phassitv&#257; <a id="pg090"><span class="f2 g"><b>[page 090]</b></span></a> viharati. Eva&#7747; kho bhikkhave puggalo sama&#7751;apuṇḍarīko hoti.</p>

					<p class="f4">Katha&#241;ca bhikkhave puggalo sama&#7751;apadumo hoti? Idha bhikkhave bhikkhu samm&#257;diṭṭhiko hoti, samm&#257;sa&#7749;kappo hoti, samm&#257;v&#257;co hoti, samm&#257;kammanto hoti, samm&#257;&#257;jīvo hoti, samm&#257;v&#257;y&#257;mo hoti, samm&#257;satī hoti, samm&#257;sam&#257;dhī hoti. Samm&#257;&#241;&#257;&#7751;ī hoti, samm&#257;vimuttī hoti, aṭṭha ca vimokkhe k&#257;yena phassitv&#257; viharati. Eva&#7747; kho bhikkhave puggalo sama&#7751;apadumo hoti:</p>

					<p class="f4">Katha&#241;ca bhikkhave puggalo sama&#7751;esu sama&#7751;asukhum&#257;lo hoti? Idha bhikkhave bhikkhu y&#257;citova bahula&#7747; cīvara&#7747; paribhu&#241;jati, appa&#7747; ay&#257;cito. Y&#257;citova bahula&#7747; piṇḍap&#257;ta&#7747; paribhu&#241;jati, appa&#7747; ay&#257;cito. Y&#257;citova bahula&#7747; sen&#257;sana&#7747; paribhu&#241;jati, appa&#7747; ay&#257;cito, y&#257;citova bahula&#7747; gil&#257;napaccayabhesajjaparikkh&#257;ra&#7747; paribhu&#241;jati, appa&#7747; ay&#257;cito. Yehi kho pana sabrahmac&#257;rīhi saddhi&#7747; viharati, ty&#257;ssa man&#257;peneva bahula&#7747; k&#257;yakammena samud&#257;caranti, appa&#7747; aman&#257;pena. Man&#257;peneva bahula&#7747; vacīkammena samud&#257;caranti, appa&#7747; aman&#257;pena. Man&#257;peneva bahula&#7747; manokammena samud&#257;caranti, appa&#7747; aman&#257;pena. Man&#257;pa&#241;&#241;eva bahula&#7747; upah&#257;ra&#7747; upaharanti, appa&#7747; aman&#257;pa&#7747;. Y&#257;ni kho pana t&#257;ni vedayit&#257;ni pittasamuṭṭh&#257;n&#257;ni v&#257; semhasamuṭṭh&#257;n&#257;ni v&#257; v&#257;tasamuṭṭh&#257;n&#257;ni v&#257; sannip&#257;tik&#257;ni v&#257; utuparin&#257;maj&#257;ni v&#257; visama parih&#257;raj&#257;ni v&#257; opakkamik&#257;ni v&#257; kammavip&#257;kaj&#257;ni v&#257; t&#257;nassa na bahudeva uppajjanti. App&#257;b&#257;dho hoti. Catunna&#7747; jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī hoti akicchal&#257;bhī akasiral&#257;bhī. &#256;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati. Eva&#7747; kho bhikkhave puggalo sama&#7751;esu sama&#7751;asukhum&#257;lo hoti.</p>

					<p class="f4">Ya&#7747; hi ta&#7747; bhikkhave samm&#257; vadam&#257;no vadeyya ' sama&#7751;esu sama&#7751;asukhum&#257;lo' ti mameva ta&#7747; bhikkhave samm&#257; vadam&#257;no vadeyya ' sama&#7751;esu sama&#7751;asukhum&#257;lo 'ti. Aha&#7747; hi bhikkhave y&#257;citova bahula&#7747; cīvara&#7747; paribhu&#241;j&#257;mi, appa&#7747; ay&#257;cito. Y&#257;citova bahula&#7747; piṇḍap&#257;ta&#7747; paribhu&#241;j&#257;mi appa&#7747; ay&#257;cito. Y&#257;citova bahula&#7747; sen&#257;sana&#7747; paribhu&#241;j&#257;mi, appa&#7747; ay&#257;cito. Y&#257;citova bahula&#7747; gil&#257;napaccayabhesajjaparikkh&#257;ra&#7747; paribhu&#241;j&#257;mi, appa&#7747; ay&#257;cito. Yehi kho pana bhikkh&#363;hi saddhi&#7747; vihar&#257;mi, te ma&#7747; man&#257;penema bahula&#7747; k&#257;yakammena samud&#257;caranti. Appa&#7747; aman&#257;pena. Man&#257;peneva bahula&#7747; vacīkammena samud&#257;caranti, appa&#7747; aman&#257;pena. Man&#257;peneva bahula&#7747; manokammena samud&#257;caranti, appa&#7747; aman&#257;pena. Man&#257;pa&#7747; yeva bahula&#7747; upah&#257;ra&#7747; upaharanti, appa&#7747; aman&#257;pa&#7747;. Y&#257;ni pana t&#257;ni vedayit&#257;ni pittasamuṭṭh&#257;n&#257;ni v&#257; semhasamuṭṭh&#257;n&#257;ni v&#257; v&#257;tasamuṭṭh&#257;n&#257;ni v&#257; sannip&#257;tik&#257;ni v&#257; utuparin&#257;maj&#257;ni v&#257; visamaparih&#257;raj&#257;ni v&#257; opakkamik&#257;ni v&#257; kammavip&#257;kaj&#257;ni v&#257;, t&#257;ni me na bahudeva uppajjanti app&#257;dhohamasmi. Catunna&#7747; kho pana jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī akicchal&#257;bhī akasiral&#257;bhī. &#256;nav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja vihar&#257;mi. Ya&#7747; hi ta&#7747; bhikkhave samm&#257; vadam&#257;no vadeyya 'sama&#7751;esu sama&#7751;asukhum&#257;lo'ti mameva ta&#7747; bhikkhave samm&#257; vadam&#257;no vadeyya 'sama&#7751;esu sama&#7751;asukhum&#257;lo'ti.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">1. Phusitv&#257; machasa&#7747;.</p>

					<p class="f4">[BJT Page 172]</p>

					<p class="f4">4. 2. 4. 10.</p>

					<p class="f4">(Sama&#7751;amacala khandhasutta&#7747;)</p>

					<p class="f4">40. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Sama&#7751;amacalo, sama&#7751;apuṇḍarīko, sama&#7751;apadumo, sama&#7751;esu sama&#7751;asukhum&#257;lo.</p>

					<p class="f4">Katha&#241;ca bhikkhave puggalo sama&#7751;amacalo hoti? Idha bhikkhave bhikkhu sekho hoti appattam&#257;naso, anuttara&#7747; yogakkhema&#7747; patthayam&#257;no viharati. Eva&#7747; kho bhikkhave puggalo sama&#7751;amacalo hoti.</p>

					<p class="f4">Katha&#241;ca bhikkhave puggalo sama&#7751;apuṇḍarīko hoti? Idha bhikkhave bhikkhu pa&#241;casup&#257;d&#257;nakkhandhesu udayabbay&#257;nupassī viharati: iti r&#363;pa&#7747;, iti r&#363;passa samudayo, iti r&#363;passa atthagamo. Iti vedan&#257;, iti vedan&#257;ya samudayo, iti vedan&#257;ya atthagamo. Iti sa&#241;&#241;&#257;, iti sa&#241;&#241;&#257;ya samudayo, iti sa&#241;&#241;&#257;ya atthagamo. Iti sa&#7749;kh&#257;r&#257;, iti sa&#7749;kh&#257;r&#257;na&#7747; samudayo, iti sa&#7749;kh&#257;r&#257;na&#7747; atthagamo. Iti vi&#241;&#241;&#257;&#7751;a&#7747;, iti vi&#241;&#241;&#257;&#7751;assa samudayo, iti vi&#241;&#241;&#257;&#7751;assa atthagamoti. No ca kho aṭṭhavimokkhe k&#257;yena phassitv&#257; 1 viharati. Eva&#7747; kho bhikkhave puggalo sama&#7751;apuṇḍarīko hoti.</p>

					<p class="f4">Katha&#241;ca bhikkhave puggalo sama&#7751;apadumo hoti? Idha bhikkhave bhikkhu pa&#241;casup&#257;d&#257;nakkhandhesu udayabbay&#257;nupassī viharati: iti r&#363;pa&#7747;, iti r&#363;passa samudayo, iti r&#363;passa atthagamo. Iti vedan&#257;, iti vedan&#257;ya samudayo, iti vedan&#257;ya atthagamo. Iti sa&#241;&#241;&#257; iti sa&#241;&#241;&#257;ya samudayo, iti sa&#241;&#241;&#257;ya atthagamo. Iti sa&#7749;kh&#257;r&#257;, iti sa&#7749;kh&#257;r&#257;na&#7747; samudayo, iti sa&#7749;kh&#257;r&#257;na&#7747; atthagamo. Iti vi&#241;&#241;&#257;&#7751;a&#7747;, iti vi&#241;&#241;&#257;&#7751;assa samudayo, iti vi&#241;&#241;&#257;&#7751;assa <a id="pg091"><span class="f2 g"><b>[page 091]</b></span></a> atthagamoti. Aṭṭha ca vimokkhe k&#257;yena phassitv&#257; viharati. Eva&#7747; kho bhikkhave puggalo sama&#7751;apadumo hoti.</p>

					<p class="f4">Katha&#241;ca bhikkhave puggalo sama&#7751;esu sama&#7751;asukhum&#257;lo hoti? Idha bhikkhave bhikkhu y&#257;citova bahula&#7747; cīvara&#7747; paribhu&#241;jati, appa&#7747; ay&#257;cito. Y&#257;citova bahula&#7747; piṇḍap&#257;ta&#7747; paribhu&#241;jati, appa&#7747; ay&#257;cito. Y&#257;citova bahula&#7747; sen&#257;sana&#7747; paribhu&#241;jati, appa&#7747; ay&#257;cito. Y&#257;citova bahula&#7747; gil&#257;napaccayabhesajjaparikkh&#257;ra&#7747; paribhu&#241;jati, appa&#7747; ay&#257;cito. Yehi kho pana sabrahmac&#257;rīhi saddhi&#7747; viharati, ty&#257;ssa man&#257;peneva bahula&#7747; k&#257;yakammena samud&#257;caranti, appa&#7747; aman&#257;pena. Man&#257;peneva bahula&#7747; vacīkammena samud&#257;caranti, appa&#7747; aman&#257;pena. Man&#257;peneva bahula&#7747; manokammena samud&#257;caranti, appa&#7747; aman&#257;pena. Man&#257;pa&#241;&#241;eva bahula&#7747; upah&#257;ra&#7747; upaharanti, appa&#7747; aman&#257;pa&#7747;. Y&#257;ni kho pana t&#257;ni vedayit&#257;ni pittasamuṭṭh&#257;n&#257;ni v&#257; semhasamuṭṭh&#257;n&#257;ni v&#257; v&#257;tasamuṭṭh&#257;n&#257;ni v&#257; sannip&#257;tik&#257;ni v&#257; utuparin&#257;maj&#257;ni v&#257; visama parih&#257;raj&#257;ni v&#257; opakkamik&#257;ni v&#257; kammavip&#257;kaj&#257;ni v&#257;, t&#257;nassa na bahudeva uppajjanti. App&#257;b&#257;dho hoti. Catunna&#7747; jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī hoti akicchal&#257;bhī akasiral&#257;bhī. &#256;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati. Eva&#7747; kho bhikkhave puggalo sama&#7751;esu sama&#7751;asukhum&#257;lo hoti.<br />
					Ya&#7747; hi ta&#7747; bhikkhave samm&#257; vadam&#257;no vadeyya ' sama&#7751;esu sama&#7751;asukhum&#257;lo ' ti. Mameva ta&#7747; bhikkhave samm&#257; vadam&#257;no vadeyya ' sama&#7751;esu sama&#7751;asukhum&#257;lo' ti. Aha&#7747; hi bhikkhave y&#257;citova bahula&#7747; cīvara&#7747; paribhu&#241;j&#257;mi, appa&#7747; ay&#257;cito. Y&#257;citova bahula&#7747; piṇḍap&#257;ta&#7747; paribhu&#241;j&#257;mi, appa&#7747; ay&#257;cito. Y&#257;citova bahula&#7747; sen&#257;sana&#7747; paribhu&#241;j&#257;mi, appa&#7747; ay&#257;cito. Y&#257;citova bahula&#7747; gil&#257;napaccayabhesajjaparikkh&#257;ra&#7747; paribhu&#241;j&#257;mi, appa&#7747; ay&#257;cito. Yehi kho pana bhikkh&#363;hi saddhi&#7747; vihar&#257;mi, te ma&#7747; man&#257;peneva bahula&#7747; k&#257;yakammena samud&#257;caranti, appa&#7747; aman&#257;pena. Man&#257;peneva bahula&#7747; vacīkammena samud&#257;caranti, appa&#7747; aman&#257;pena. Man&#257;peneva bahula&#7747; manokammena samud&#257;caranti, appa&#7747; aman&#257;pena. Man&#257;pa&#7747; yeva bahula&#7747; upah&#257;ra&#7747; upaharanti, appa&#7747; aman&#257;pa&#7747;. Y&#257;ni pana t&#257;ni vedayit&#257;ni pittasamuṭṭh&#257;n&#257;ni v&#257; semhasamuṭṭh&#257;n&#257;ni v&#257; v&#257;tasamuṭṭh&#257;n&#257;ni v&#257; sannip&#257;tik&#257;ni v&#257; utuparin&#257;maj&#257;ni v&#257; visamaparih&#257;raj&#257;ni v&#257; opakkamik&#257;ni v&#257; kammavip&#257;kaj&#257;ni v&#257;, t&#257;ni me na bahudeva uppajjanti app&#257;b&#257;dhohamasmi. Catunna&#7747; kho pana jh&#257;n&#257;na&#7747; &#257;bhicetasik&#257;na&#7747; diṭṭhadhammasukhavih&#257;r&#257;na&#7747; nik&#257;mal&#257;bhī akicchal&#257;bhī akasiral&#257;bhī. &#256;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja vihar&#257;mi.</p>

					<p class="f4">Ya&#7747; hi ta&#7747; bhikkhave samm&#257;vadam&#257;no vadeyya 'sama&#7751;esu sama&#7751;asukhum&#257;lo' ti mameva ta&#7747; bhikkhave samm&#257; vadam&#257;no vadeyya 'sama&#7751;esu sama&#7751;asukhum&#257;lo' ti.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">Macalavaggo catuttho.</p>

					<p class="f4">Tassudd&#257;na&#7747;:</p>

					<p class="f4">P&#257;&#7751;&#257;tip&#257;to ca mus&#257; va&#7751;&#7751;akodhatamonat&#257;,<br />
					Putto sa&#241;&#241;ojana&#7747; ceva diṭṭhikhandhena te das&#257;ti.</p>

					<p class="f4">1. Phusitv&#257; machasa&#7747;.</p>

					<p class="f4">[BJT Page 174]</p>

					<p class="f4">5. Asuravaggo</p>

					<p class="f4">4. 2. 5. 1.</p>

					<p class="f4">(Asurasutta&#7747;)</p>

					<p class="f4">(S&#257;vatthinid&#257;na&#7747;)</p>

					<p class="f4">41. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Asuro asurapariv&#257;ro, asuro devapariv&#257;ro, devo asurapariv&#257;ro, devo devapariv&#257;ro.</p>

					<p class="f4">Katha&#241;ca bhikkhave puggalo asuro hoti asurapariv&#257;ro? Idha bhikkhave ekacco puggalo dussīlo hoti p&#257;padhammo. Paris&#257;pissa dussīl&#257; hoti p&#257;padhamm&#257;. Eva&#7747; kho bhikkhave puggalo asuro hoti asurapariv&#257;ro.</p>

					<p class="f4">Katha&#241;ca bhikkhave puggalo asuro hoti devapariv&#257;ro? Idha bhikkhave ekacco puggalo dussīlo hoti p&#257;padhammo. Paris&#257; ca khvassa hoti sīlavatī kaly&#257;&#7751;adhamm&#257;. Eva&#7747; kho bhikkhave puggalo asuro hoti devapariv&#257;ro.</p>

					<p class="f4">Katha&#241;ca bhikkhave puggalo devo hoti asurapariv&#257;ro? <a id="pg092"><span class="f2 g"><b>[page 092]</b></span></a> idha bhikkhave ekacco puggalo sīlav&#257; hoti kaly&#257;&#7751;adhammo. Paris&#257; ca khvassa hoti dussīl&#257; p&#257;padhamm&#257;. Eva&#7747; kho bhikkhave puggalo devo hoti asurapariv&#257;ro.</p>

					<p class="f4">Katha&#241;ca bhikkhave puggalo devo hoti devapariv&#257;ro? Idha bhikkhave ekacco puggalo sīlav&#257; hoti kaly&#257;&#7751;adhammo. Paris&#257; pissa hoti sīlavatī kaly&#257;&#7751;adhamm&#257;. Eva&#7747; kho bhikkhave puggalo devo hoti devapariv&#257;ro.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 5. 2.</p>

					<p class="f4">(Paṭhamasam&#257;dhisutta&#7747;)</p>

					<p class="f4">Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo l&#257;bhī hoti ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya.</p>

					<p class="f4">Idha pana bhikkhave ekacco puggalo l&#257;bhī hoti adhipa&#241;&#241;&#257;dhammavipassan&#257;ya, na l&#257;bhī ajjhatta&#7747; cetosamathassa.</p>

					<p class="f4">[BJT Page 176]</p>

					<p class="f4">Idha pana bhikkhave ekacco puggalo neva l&#257;bhī hoti ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya.</p>

					<p class="f4">Idha pana bhikkhave ekacco puggalo l&#257;bhī ceva hoti ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 5. 3.</p>

					<p class="f4">(Dutiyasam&#257;dhisutta&#7747;)</p>

					<p class="f4">43. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo l&#257;bhī hoti ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya.</p>

					<p class="f4">Idha pana bhikkhave ekacco puggalo l&#257;bhī hoti adhipa&#241;&#241;&#257;dhammavipassan&#257;ya, na l&#257;bhī ajjhatta&#7747; cetosamathassa.</p>

					<p class="f4">Idha pana bhikkhave ekacco puggalo neva l&#257;bhī hoti ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya.</p>

					<p class="f4">Idha pana bhikkhave ekacco puggalo l&#257;bhī ceva hoti ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya.</p>

					<p class="f4">Tatra bhikkhave yv&#257;ya&#7747; puggalo l&#257;bhī hoti ajjhatta&#7747; <a id="pg093"><span class="f2 g"><b>[page 093]</b></span></a> cetosamathassa, na l&#257;bhī adhipa&#241;&#241;&#257;dhammavipassan&#257;ya, tena bhikkhave puggalena ajjhatta&#7747; cetosamathe patiṭṭh&#257;ya adhipa&#241;&#241;&#257;dhammavipassan&#257;ya yogo kara&#7751;īyo. So aparena samayena l&#257;bhī ceva hoti ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya.</p>

					<p class="f4">Tatra bhikkhave yv&#257;ya&#7747; puggalo l&#257;bhī adhipa&#241;&#241;&#257;dhammavipassan&#257;ya, na l&#257;bhī ajjhatta&#7747; cetosamathassa. Tena bhikkhave puggalena adhipa&#241;&#241;&#257;dhammavipassan&#257;ya patiṭṭh&#257;ya ajjhatta&#7747; cetosamathe yogo kara&#7751;īyo. So aparena samayena l&#257;bhī ce va hoti adhipa&#241;&#241;&#257; dhammavipassan&#257;ya, l&#257;bhī ca ajjhatta&#7747; cetosamathassa.</p>

					<p class="f4">Tatra bhikkhave yv&#257;ya&#7747; puggalo neva l&#257;bhī ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya. Tena bhikkhave puggalena tesa&#7747; yeva kusal&#257;na&#7747; dhamm&#257;na&#7747; paṭil&#257;bh&#257;ya adhimatto chando ca v&#257;y&#257;mo ca uss&#257;ho ca usso&#7735;hī ca appaṭiv&#257;nī ca sati ca sampaja&#241;&#241;a&#7747; ca kara&#7751;īya&#7747;.</p>

					<p class="f4">[BJT Page 178]</p>

					<p class="f4">Seyyath&#257;pi bhikkhave &#257;dittacelo v&#257; &#257;dittasīso v&#257; tassa tasseva celassa v&#257; sīsassa v&#257; nibb&#257;pan&#257;ya adhimatta&#7747; chanda&#241;ca v&#257;y&#257;ma&#241;ca uss&#257;ha&#241;ca usso&#7735;hi&#241;ca appaṭiv&#257;ni&#241;ca sati&#241;ca sampaja&#241;&#241;a&#7747; ca kareyya, evameva kho bhikkhave tena puggalena tesa&#7747;yeva kusal&#257;na&#7747; dhamm&#257;na&#7747; paṭil&#257;bh&#257;ya adhimatto chando ca v&#257;y&#257;mo ca uss&#257;ho ca usso&#7735;hī ca appaṭiv&#257;ni ca sati ca sampaja&#241;&#241;a&#7747; ca kara&#7751;īya&#7747;. So aparena samayena l&#257;bhī ceva hoti ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya.</p>

					<p class="f4">Tatra bhikkhave yv&#257;ya&#7747; puggalo l&#257;bhī ceva hoti ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya, tena bhikkhave puggalena tesu yeva kusalesu dhammesu patiṭṭh&#257;ya uttari&#7747; &#257;sav&#257;na&#7747; khay&#257;ya yogo kara&#7751;īyo.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 5. 4.</p>

					<p class="f4">( Tatiyasam&#257;dhisutta&#7747; )</p>

					<p class="f4">44. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo l&#257;bhī hoti ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya.</p>

					<p class="f4">Idha <a id="pg094"><span class="f2 g"><b>[page 094]</b></span></a> pana bhikkhave ekacco puggalo l&#257;bhī hoti adhipa&#241;&#241;&#257;dhammavipassan&#257;ya, na l&#257;bhī ajjhatta&#7747; cetosamathassa.</p>

					<p class="f4">Idha pana bhikkhave ekacco puggalo neva l&#257;bhī hoti ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya.</p>

					<p class="f4">Idha pana bhikkhave ekacco puggalo l&#257;bhī ceva hoti ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya.</p>

					<p class="f4">Tatra bhikkhave yv&#257;ya&#7747; puggalo l&#257;bhī ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya, tena bhikkhave puggalena yv&#257;ya&#7747; puggalo l&#257;bhī adhipa&#241;&#241;&#257; dhammavipassan&#257;ya, so upasa&#7749;kamitv&#257; evamassa vacanīyo: katha&#7747;nu kho &#257;vuso sa&#7749;kh&#257;r&#257; daṭṭhabb&#257;? Katha&#7747; sa&#7749;kh&#257;r&#257; sammasitabb&#257;? Katha&#7747; sa&#7749;kh&#257;r&#257; vipassitabb&#257;ti? Tassa so yath&#257;diṭṭha&#7747; yath&#257;vidita&#7747; vy&#257;karoti: eva&#7747; kho &#257;vuso sa&#7749;kh&#257;r&#257; daṭṭhabb&#257;, eva&#7747; sa&#7749;kh&#257;r&#257; sammasitabb&#257;, eva&#7747; sa&#7749;kh&#257;r&#257; vipassitabb&#257;ti.</p>

					<p class="f4">So aparena samayena l&#257;bhī ceva hoti ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya.</p>

					<p class="f4">[BJT Page 180]</p>

					<p class="f4">Tatra bhikkhave yv&#257;ya&#7747; puggalo l&#257;bhī adhipa&#241;&#241;&#257;dhammavipassan&#257;ya, na l&#257;bhī ajjhatta&#7747; cetosamathassa. Tena bhikkhave puggalena yv&#257;ya&#7747; puggalo l&#257;bhī ajjhatta&#7747; cetosamathassa, so upasa&#7749;kamitv&#257; evamassa vacanīyo: "katha&#7747; nu kho &#257;vuso citta&#7747; sa&#7751;ṭhapetabba&#7747;? Katha&#7747; citta&#7747; sannis&#257;detabba&#7747;? Katha&#7747; citta&#7747; ekodikattabba&#7747;? Katha&#7747; citta&#7747; sam&#257;dah&#257;tabbanti?. " Tassa so yath&#257;diṭṭha&#7747; yath&#257;vidita&#7747; vy&#257;karoti: "eva&#7747; kho &#257;vuso citta&#7747; sa&#7751;ṭhapetabba&#7747;, eva&#7747; citta&#7747; sannis&#257;detabba&#7747;, eva&#7747; citta&#7747; ekodikattabba&#7747;, eva&#7747; citta&#7747; sam&#257;dah&#257;tabbanti. "</p>

					<p class="f4">So aparena samayena l&#257;bhī ceva hoti adhipa&#241;&#241;&#257;dhammavipassan&#257;ya, l&#257;bhī ca ajjhatta&#7747; cetosamathassa.</p>

					<p class="f4">Tatra bhikkhave yv&#257;ya&#7747; puggalo neva l&#257;bhī ca ajjhatta&#7747; cetosamathassa, na l&#257;bhī adhipa&#241;&#241;&#257;dhammavipassan&#257;ya, tena bhikkhave puggalena yv&#257;ya&#7747; puggalo l&#257;bhī ceva ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya. So upasa&#7749;kamitv&#257; evamassa vacanīyo: "katha&#7747;nu kho &#257;vuso citta&#7747; sa&#7751;ṭhapetabba&#7747;? Katha&#7747; citta&#7747; sannis&#257;detabba&#7747;? Katha&#7747; citta&#7747; ekodikattabba&#7747;? Katha&#7747; citta&#7747; sam&#257;dah&#257;tabba&#7747;? Katha&#7747; sa&#7749;kh&#257;r&#257; daṭṭhabb&#257;? Katha&#7747; sa&#7749;kh&#257;r&#257; sammasitabb&#257;? Katha&#7747; sa&#7749;kh&#257;r&#257; vipassitabb&#257;?" Ti. Tassa so yath&#257;diṭṭha&#7747; yath&#257;vidita&#7747; vy&#257;karoti: "eva&#7747; kho &#257;vuso citta&#7747; sa&#7751;ṭhapetabba&#7747;, eva&#7747; citta&#7747; sannis&#257;detabba&#7747;, eva&#7747; citta&#7747; ekodikattabba&#7747;, eva&#7747; citta&#7747; sam&#257;dah&#257;tabba&#7747;, eva&#7747; sa&#7749;kh&#257;r&#257; daṭṭhabb&#257;, eva&#7747; sa&#7749;kh&#257;r&#257; sammasitabb&#257; eva&#7747; sa&#7749;kh&#257;r&#257; vipassitabb&#257;" ti.</p>

					<p class="f4">So aparena <a id="pg095"><span class="f2 g"><b>[page 095]</b></span></a> samayena l&#257;bhī ceva hoti ajjhatta&#7747; cetosamathassa, l&#257;bhī ca<br />
					Adhipa&#241;&#241;&#257;dhammavipassan&#257;ya.</p>

					<p class="f4">Tatra bhikkhave yv&#257;ya&#7747; puggalo l&#257;bhī ceva hoti ajjhatta&#7747; cetosamathassa, l&#257;bhī ca adhipa&#241;&#241;&#257;dhammavipassan&#257;ya, tena bhikkhave puggalena tesu yeva kusalesu dhammesu patiṭṭh&#257;ya uttari&#7747; &#257;sav&#257;na&#7747; khay&#257;ya yogo kara&#7751;īyo.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 5. 6.</p>

					<p class="f4">( Chav&#257;l&#257;tasutta&#7747; )</p>

					<p class="f4">45. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Nevattahit&#257;ya paṭipanno no parahit&#257;ya. Parahit&#257;ya paṭipanno no attahit&#257;ya. Attahit&#257;ya paṭipanno no parahit&#257;ya. Attahit&#257;ya ca paṭipanno parahit&#257;ya ca.</p>

					<p class="f4">1. Ceva machasa&#7747;.</p>

					<p class="f4">[BJT Page 182]</p>

					<p class="f4">Seyyath&#257;pi bhikkhave chav&#257;l&#257;ta&#7747; ubhato paditta&#7747; majjhe g&#363;thagata&#7747; neva g&#257;me kaṭṭhattha&#7747; pharati na ara&#241;&#241;e. Tath&#363;pam&#257;ha&#7747; bhikkhave ima&#7747; puggala&#7747; vad&#257;mi yv&#257;ya&#7747; puggalo nevattahit&#257;ya paṭipanno no parahit&#257;ya.</p>

					<p class="f4">Tatra bhikkhave yv&#257;ya&#7747; puggalo parahit&#257;ya paṭipanno no attahit&#257;ya, aya&#7747; imesa&#7747; dvinna&#7747; puggal&#257;na&#7747; abhikkantataro ca pa&#7751;ītataro ca.</p>

					<p class="f4">Tatra bhikkhave yv&#257;ya&#7747; puggalo attahit&#257;ya paṭipanno no parahit&#257;ya, aya&#7747; imesa&#7747; ti&#7751;&#7751;a&#7747; puggal&#257;na&#7747; abhikkantataro ca pa&#7751;ītataro ca.</p>

					<p class="f4">Tatra bhikkhave yv&#257;ya&#7747; puggalo attahit&#257;ya ca paṭipanno parahit&#257;ya ca, aya&#7747; imesa&#7747; catunna&#7747; puggal&#257;na&#7747; aggo ca seṭṭho ca p&#257;mokkho ca uttamo ca pavaro ca.</p>

					<p class="f4">Seyyath&#257;pi bhikkhave gav&#257; khīra&#7747;, khīramh&#257; dadhi, dadhimh&#257; navanīta&#7747;, navanītamh&#257; sappi, sappimh&#257; sappimaṇḍo, sappimaṇḍo tattha aggamakkh&#257;yati, evameva kho bhikkhave yv&#257;ya&#7747; puggalo attahit&#257;ya ca paṭipanno parahit&#257;ya ca, aya&#7747; imesa&#7747; catunna&#7747; puggal&#257;na&#7747; aggo ca seṭṭho ca p&#257;mokkho ca uttamo ca pavaro ca.</p>

					<p class="f4"><a id="pg096"><span class="f2 g"><b>[page 096]</b></span></a> ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 5. 6.</p>

					<p class="f4">( R&#257;gavinayasutta&#7747;)</p>

					<p class="f4">46. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;, katame catt&#257;ro?</p>

					<p class="f4">Attahit&#257;ya paṭipanno no parahit&#257;ya. Parahit&#257;ya paṭipanno no attahit&#257;ya. Neva attahit&#257;ya paṭipanno no parahit&#257;ya. Attahit&#257;ya ca paṭipanno parahit&#257;ya ca.</p>

					<p class="f4">Katha&#241;ca bhikkhave puggalo attahit&#257;ya paṭipanno no parahit&#257;ya? Idha bhikkhave ekacco puggalo attan&#257; r&#257;gavinay&#257;ya paṭipanno hoti, no para&#7747; r&#257;gavinay&#257;ya sam&#257;dapeti. Attan&#257; dosavinay&#257;ya paṭipanno hoti, no para&#7747; dosavinay&#257;ya sam&#257;dapeti. Attan&#257; mohavinay&#257;ya paṭipanno hoti, no para&#7747; mohavinay&#257;ya sam&#257;dapeti. Eva&#7747; kho bhikkhave puggalo attahit&#257;ya paṭipanno hoti no parahit&#257;ya.</p>

					<p class="f4">[BJT Page 184]</p>

					<p class="f4">Katha&#241;ca bhikkhave puggalo parahit&#257;ya paṭipanno hoti, no attahit&#257;ya? Idha bhikkhave ekacco puggalo attan&#257; na r&#257;gavinay&#257;ya paṭipanno hoti, para&#7747; r&#257;gavinay&#257;ya sam&#257;dapeti. Attan&#257; na dosavinay&#257;ya paṭipanno hoti, para&#7747; dosavinay&#257;ya sam&#257;dapeti. Attan&#257; na mohavinay&#257;ya paṭipanno hoti, para&#7747; mohavinay&#257;ya sam&#257;dapeti. Eva&#7747; kho bhikkhave puggalo parahit&#257;ya paṭipanno hoti no attahit&#257;ya.</p>

					<p class="f4">Katha&#241;ca bhikkhave puggalo nevattahit&#257;ya paṭipanno hoti, no parahit&#257;ya? Idha bhikkhave ekacco puggalo attan&#257; na r&#257;gavinay&#257;ya paṭipanno hoti, no para&#7747; r&#257;gavinay&#257;ya sam&#257;dapeti. Attan&#257; na dosavinay&#257;ya paṭipanno hoti, no para&#7747; dosavinay&#257;ya sam&#257;dapeti. Attan&#257; na mohavinay&#257;ya paṭipanno hoti, no para&#7747; mohavinay&#257;ya sam&#257;dapeti. Eva&#7747; kho bhikkhave puggalo nevattahit&#257;ya paṭipanno hoti no parahit&#257;ya.</p>

					<p class="f4">Katha&#241;ca bhikkhave puggalo attahit&#257;ya ca paṭipanno hoti, parahit&#257;ya ca? Idha bhikkhave ekacco puggalo attan&#257; ca r&#257;gavinay&#257;ya paṭipanno hoti, para&#241;ca r&#257;gavinay&#257;ya sam&#257;dapeti. Attan&#257; ca dosavinay&#257;ya paṭipanno hoti, para&#241;ca dosavinay&#257;ya sam&#257;dapeti. Attan&#257; ca mohavinay&#257;ya paṭipanno hoti, para&#241;ca <a id="pg097"><span class="f2 g"><b>[page 097]</b></span></a> mohavinay&#257;ya sam&#257;dapeti. Eva&#7747; kho bhikkhave puggalo attahit&#257;ya ca paṭipanno hoti, parahit&#257;ya ca.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 5. 7.</p>

					<p class="f4">(Khippanisantisutta&#7747;)</p>

					<p class="f4">47. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Attahit&#257;ya paṭipanno no parahit&#257;ya. Parahit&#257;ya paṭipanno no attahit&#257;ya. Nevattahit&#257;ya paṭipanno no parahit&#257;ya. Attahit&#257;ya ca paṭipanno parahit&#257;ya ca.</p>

					<p class="f4">[BJT Page 186]</p>

					<p class="f4">Katha&#241;ca bhikkhave puggalo attahit&#257;ya paṭipanno hoti no parahit&#257;ya? Idha bhikkhave ekacco puggalo khippanisantī ca hoti kusalesu dhammesu. Sut&#257;na&#7747; ca dhamm&#257;na&#7747; dh&#257;rakaj&#257;tiko hoti. Dhat&#257;na&#7747; ca dhamm&#257;na&#7747; atth&#363;paparikkhī hoti. Atthama&#241;&#241;&#257;ya dhammama&#241;&#241;&#257;ya dhamm&#257;nudhammapaṭipanno hoti. No ca kaly&#257;&#7751;av&#257;co hoti kaly&#257;&#7751;av&#257;kkara&#7751;o poriy&#257; v&#257;c&#257;ya samann&#257;gato vissaṭṭh&#257;ya anelagal&#257;ya atthassa vi&#241;&#241;&#257;paniy&#257;. No ca sandassako sam&#257;dapako samuttejako sampaha&#7747;sako sabrahmac&#257;rīna&#7747;. Eva&#7747; kho bhikkhave puggalo attahit&#257;ya paṭipanno hoti no parahit&#257;ya.</p>

					<p class="f4">Katha&#241;ca bhikkhave puggalo parahit&#257;ya paṭipanno hoti no attahit&#257;ya? Idha bhikkhave ekacco puggalo na heva kho khippanisantī hoti kusalesu dhammesu no ca sut&#257;na&#7747; dhamm&#257;na&#7747; dh&#257;rakaj&#257;tiko hoti. No ca dhat&#257;na&#7747; dhamm&#257;na&#7747; atth&#363;paparikkhī hoti. No ca atthama&#241;&#241;&#257;ya dhammama&#241;&#241;&#257;ya dhamm&#257;nudhammapaṭipanno hoti. Kaly&#257;&#7751;av&#257;co ca hoti kaly&#257;&#7751;av&#257;kkara&#7751;o poriy&#257; v&#257;c&#257;ya samann&#257;gato vissaṭṭh&#257;ya anelagal&#257;ya atthassa vi&#241;&#241;&#257;paniy&#257;. Sandassako ca hoti sam&#257;dapako samuttejako sampaha&#7747;sako sabrahmac&#257;rīna&#7747;. Eva&#7747; kho bhikkhave puggalo parahit&#257;ya paṭipanno hoti no attahit&#257;ya.</p>

					<p class="f4"><a id="pg098"><span class="f2 g"><b>[page 098]</b></span></a> katha&#241;ca bhikkhave puggalo nevattahit&#257;ya paṭipanno hoti no parahit&#257;ya? Idha bhikkhave ekacco puggalo na heva kho khippanisantī hoti kusalesu dhammesu. No ca sut&#257;na&#7747; dhamm&#257;na&#7747; dh&#257;rakaj&#257;tiko hoti. No ca dhat&#257;na&#7747; dhamm&#257;na&#7747; atth&#363;paparikkhī hoti. No ca atthama&#241;&#241;&#257;ya dhammama&#241;&#241;&#257;ya dhamm&#257;nudhammapaṭipanno hoti. No ca kaly&#257;&#7751;av&#257;co hoti kaly&#257;&#7751;av&#257;kkara&#7751;o poriy&#257; v&#257;c&#257;ya samann&#257;gato vissaṭṭh&#257;ya anelagal&#257;ya atthassa vi&#241;&#241;&#257;paniy&#257;. No ca sandassako hoti sam&#257;dapako samuttejako sampaha&#7747;sako sabrahmac&#257;rīna&#7747;. Eva&#7747; kho bhikkhave puggalo nevattahit&#257;ya paṭipanno hoti no parahit&#257;ya.</p>

					<p class="f4">Katha&#241;ca bhikkhave puggalo attahit&#257;ya ca paṭipanno hoti parahit&#257;ya ca? Idha bhikkhave ekacco puggalo khippanisantī ca hoti kusalesu dhammesu. Sut&#257;na&#241;ca dhamm&#257;na&#7747; dh&#257;rakaj&#257;tiko hoti. Dhat&#257;na&#241;ca dhamm&#257;na&#7747; atth&#363;paparikkhī hoti. Atthama&#241;&#241;&#257;ya dhammama&#241;&#241;&#257;ya dhamm&#257;nudhammapaṭipanno hoti. Kaly&#257;&#7751;av&#257;co hoti kaly&#257;&#7751;av&#257;kkara&#7751;o. Poriy&#257; v&#257;c&#257;ya samann&#257;gato vissaṭṭh&#257;ya anelagal&#257;ya atthassa vi&#241;&#241;&#257;paniy&#257;. Sandassako ca hoti sam&#257;dapako samuttejako sampaha&#7747;sako sabrahmac&#257;rīna&#7747;. Eva&#7747; kho bhikkhave puggalo attahit&#257;ya ca paṭipanno hoti parahit&#257;ya ca.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">[BJT Page 188]</p>

					<p class="f4">4. 2. 5. 8.</p>

					<p class="f4">( Attahitasutta&#7747; )</p>

					<p class="f4">48. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Attahit&#257;ya paṭipanno no parahit&#257;ya. Parahit&#257;ya paṭipanno neva attahit&#257;ya. Neva attahit&#257;ya ca paṭipanno no parahit&#257;ya. Attahit&#257;ya ca paṭipanno parahit&#257;ya ca.</p>

					<p class="f4">Ime kho bhikkhave, catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 5. 9.</p>

					<p class="f4">(Sikkh&#257;padasutta&#7747;)</p>

					<p class="f4">49. Catt&#257;ro'me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Attahit&#257;ya paṭipanno <a id="pg099"><span class="f2 g"><b>[page 099]</b></span></a> no parahit&#257;ya. Parahit&#257;ya paṭipanno no attahit&#257;ya. Neva attahit&#257;ya ca paṭipanno no parahit&#257;ya. Attahit&#257;ya ca paṭipanno parahit&#257;ya ca.</p>

					<p class="f4">Katha&#241;ca bhikkhave puggalo attahit&#257;ya paṭipanno hoti no parahit&#257;ya? Idha bhikkhave ekacco puggalo attan&#257; p&#257;&#7751;&#257;tip&#257;t&#257; paṭivirato hoti, no ca para&#7747; p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; adinn&#257;d&#257;n&#257; paṭivirato hoti, no para&#7747; adinn&#257;d&#257;n&#257; verama&#7751;iy&#257; sam&#257;dapeti. Attan&#257; k&#257;mesu micch&#257;c&#257;r&#257; paṭivirato hoti, no para&#7747; k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; mus&#257;v&#257;d&#257; paṭivirato hoti, no para&#7747; mus&#257;v&#257;d&#257; verama&#7751;iy&#257; sam&#257;dapeti. Attan&#257; sur&#257;merayamajjapam&#257;daṭṭh&#257;n&#257; paṭivirato hoti, no para&#7747; sur&#257;merayamajjapam&#257;daṭṭh&#257;n&#257; verama&#7751;iy&#257; sam&#257;dapeti. Eva&#7747; kho bhikkhave puggalo attahit&#257;ya paṭipanno hoti no parahit&#257;ya.</p>

					<p class="f4">Katha&#241;ca bhikkhave puggalo parahit&#257;ya paṭipanno hoti no attahit&#257;ya? Idha bhikkhave ekacco puggalo attan&#257; p&#257;&#7751;&#257;tip&#257;t&#257; appaṭivirato hoti, para&#7747; p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; adinn&#257;d&#257;n&#257; appaṭivirato hoti, para&#7747; adinn&#257;d&#257;n&#257; verama&#7751;iy&#257; sam&#257;dapeti. Attan&#257; k&#257;mesu micch&#257;c&#257;r&#257; appaṭivirato hoti, para&#7747; k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; mus&#257;v&#257;d&#257; appaṭivirato hoti, para&#7747; mus&#257;v&#257;d&#257; verama&#7751;iy&#257; sam&#257;dapeti. Attan&#257; sur&#257;merayamajjapam&#257;daṭṭh&#257;n&#257; appaṭivirato hoti, para&#7747; sur&#257;merayamajjapam&#257;daṭṭh&#257;n&#257; verama&#7751;iy&#257; sam&#257;dapeti.</p>

					<p class="f4">No para&#7747; machasa&#7747;.</p>

					<p class="f4">[BJT Page 190]</p>

					<p class="f4">Eva&#7747; kho bhikkhave puggalo parahit&#257;ya paṭipanno hoti no attahit&#257;ya.</p>

					<p class="f4">Katha&#241;ca bhikkhave puggalo nevattahit&#257;ya paṭipanno hoti no parahit&#257;ya? Idha bhikkhave ekacco puggalo attan&#257; p&#257;&#7751;&#257;tip&#257;t&#257; appaṭivirato hoti, no para&#7747; p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; adinn&#257;d&#257;n&#257; appaṭivirato hoti, no para&#7747; adinn&#257;d&#257;n&#257; verama&#7751;iy&#257; sam&#257;dapeti. Attan&#257; k&#257;mesu micch&#257;c&#257;r&#257; appaṭivirato hoti, no para&#7747; k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; mus&#257;v&#257;d&#257; appaṭivirato hoti, no para&#7747; mus&#257;v&#257;d&#257; verama&#7751;iy&#257; sam&#257;dapeti. Attan&#257; sur&#257;merayamajjapam&#257;daṭṭh&#257;n&#257; appaṭivirato hoti, no para&#7747; sur&#257;merayamajjapam&#257;daṭṭh&#257;n&#257; verama&#7751;iy&#257; sam&#257;dapeti. Eva&#7747; kho bhikkhave puggalo nevattahit&#257;ya paṭipanno hoti, no parahit&#257;ya.</p>

					<p class="f4">Katha&#241;ca bhikkhave puggalo attahit&#257;ya ca paṭipanno hoti parahit&#257;ya ca? Idha bhikkhave ekacco puggalo attan&#257; ca p&#257;&#7751;&#257;tip&#257;t&#257; paṭivirato hoti, para&#241;ca p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; ca adinn&#257;d&#257;n&#257; paṭivirato hoti, para&#241;ca adinn&#257;d&#257;n&#257; verama&#7751;iy&#257; sam&#257;dapeti. Attan&#257; ca k&#257;mesu micch&#257;c&#257;r&#257; paṭivirato hoti, para&#241;ca k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; ca mus&#257;v&#257;d&#257; paṭivirato hoti, para&#241;ca mus&#257;v&#257;d&#257; verama&#7751;iy&#257; sam&#257;dapeti. Attan&#257; ca sur&#257;merayamajjapam&#257;daṭṭh&#257;n&#257; paṭivirato hoti, para&#241;ca sur&#257;merayamajjapam&#257;daṭṭh&#257;n&#257; verama&#7751;iy&#257; sam&#257;dapeti. Eva&#7747; kho bhikkhave puggalo attahit&#257;ya ca paṭipanno hoti parahit&#257;ya ca.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 2. 5. 10.</p>

					<p class="f4">(Potaliyasutta&#7747;)</p>

					<p class="f4">50. <a id="pg100"><span class="f2 g"><b>[page 100]</b></span></a> atha kho potaliyo paribb&#257;jako yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; 1 vītis&#257;retv&#257; ekamanta&#7747; nisīdi. Ekamanta&#7747; nisinna&#7747; kho potaliya&#7747; paribb&#257;jaka&#7747; bhagav&#257; etadavoca:</p>

					<p class="f4">Catt&#257;ro'me potaliya, puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha potaliya, ekacco puggalo ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, no ca kho va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.<br />
					Idha pana potaliya, ekacco puggalo va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, no ca kho ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana potaliya, ekacco puggalo neva ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, nopi 2 va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">1. S&#257;ra&#7751;īya&#7747; machasa&#7747; 2. No ca machasa&#7747;</p>

					<p class="f4">[BJT Page 192]</p>

					<p class="f4">Idha pana potaliya, ekacco puggalo ava&#7751;&#7751;&#257;rahassa ca ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Ime kho potaliya, catt&#257;ro puggal&#257; santo sa&#7747;vijjam&#257;n&#257; lokasmi&#7747;.</p>

					<p class="f4">Imesa&#7747; kho potaliya, catunna&#7747; puggal&#257;na&#7747; katamo te puggalo khamati abhikkantataro ca pa&#7751;ītataro c&#257;ti?</p>

					<p class="f4">Catt&#257;ro'me bho gotama, puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bho gotama, ekacco puggalo ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, no ca kho va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana bho gotama, ekacco puggalo va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, no ca kho ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana bho gotama, ekacco puggalo neva ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, nopi va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana bho gotama, ekacco puggalo ava&#7751;&#7751;&#257;rahassa ca ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Ime kho bho gotama, catt&#257;ro puggal&#257; <a id="pg101"><span class="f2 g"><b>[page 101]</b></span></a> santo sa&#7747;vijjam&#257;n&#257; lokasmi&#7747;.</p>

					<p class="f4">Imesa&#7747; bho gotama, catunna&#7747; puggal&#257;na&#7747; yv&#257;ya&#7747; puggalo neva ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, nopi va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena. Aya&#7747; me puggalo khamati imesa&#7747; catunna&#7747; puggal&#257;na&#7747; abhikkantataro ca pa&#7751;ītataro ca. Ta&#7747; kissa hetu? Abhikkant&#257; hes&#257; bho gotama yadida&#7747; upekkh&#257;' ti.</p>

					<p class="f4">Catt&#257;ro ' me potaliya, puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha pana potaliya, ekacco puggalo ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, no ca kho va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana potaliya, ekacco puggalo va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, no ca kho ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana potaliya, ekacco puggalo neva ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, nopi va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana potaliya, ekacco puggalo ava&#7751;&#7751;&#257;rahassa ca ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Ime kho potaliya, catt&#257;ro puggal&#257; santo sa&#7747;vijjam&#257;n&#257; lokasmi&#7747;.</p>

					<p class="f4">Imesa&#7747; kho potaliya, catunna&#7747; puggal&#257;na&#7747; yv&#257;ya&#7747; puggalo ava&#7751;&#7751;&#257;rahassa ca ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena. Aya&#7747; imesa&#7747; catunna&#7747; puggal&#257;na&#7747; abhikkantataro ca pa&#7751;ītataro ca. Ta&#7747; kissa hetu? Abhikkant&#257; hes&#257; potaliya yadida&#7747; tattha tattha k&#257;la&#241;&#241;ut&#257;ti.</p>

					<p class="f4">[BJT Page 194]</p>

					<p class="f4">Catt&#257;ro'me bho gotama puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bho gotama, ekacco puggalo ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, nopi va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana bho gotama, ekacco puggalo va&#7751;&#7751;&#257;rahassa va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, no ca kho ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana bho gotama, ekacco puggalo neva ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, nopi va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Idha pana bho gotama, ekacco puggalo ava&#7751;&#7751;&#257;rahassa ca ava&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena, va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; hoti bh&#363;ta&#7747; taccha&#7747; k&#257;lena.</p>

					<p class="f4">Ime kho bho gotama catt&#257;ro puggalo santo sa&#7747;vijjam&#257;n&#257; lokasmi&#7747;.</p>

					<p class="f4">Imesa&#7747; bho gotama, catunna&#7747; puggal&#257;na&#7747; yv&#257;ya&#7747; puggalo ava&#7751;&#7751;&#257;rahassa ava&#7751;&#7751;a&#7747; bh&#257;sit&#257; bh&#363;ta&#7747; taccha&#7747; k&#257;lena, va&#7751;&#7751;&#257;rahassa ca va&#7751;&#7751;a&#7747; bh&#257;sit&#257; bh&#363;ta&#7747; taccha&#7747; k&#257;lena, aya&#7747; me puggalo khamati imesa&#7747; catunna&#7747; puggal&#257;na&#7747; abhikkantataro ca pa&#7751;ītataro ca. Ta&#7747; kissa hetu? Abhikkant&#257; hes&#257; bho gotama yadida&#7747; tattha tattha k&#257;la&#241;&#241;ut&#257;ti.</p>

					<p class="f4">Abhikkanta&#7747; bho gotama, abhikkanta&#7747; bho gotama. Seyyath&#257;pi bho gotama, nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya cakkhumanto r&#363;p&#257;ni dakkhintīti, evameva bhot&#257; gotamena anekapariy&#257;yena dhammo pak&#257;sito. Es&#257;ha&#7747; bhagavanta&#7747; gotama&#7747; sara&#7751;a&#7747; gacch&#257;mi dhamma&#7747; ca bhikkhusa&#7749;gha&#7747; ca. Up&#257;saka&#7747; ma&#7747; bhava&#7747; gotamo dh&#257;retu ajjatagge p&#257;&#7751;upeta&#7747; sara&#7751;a&#7747; gatanti.</p>

					<p class="f4">Asuravaggo pa&#241;camo.</p>

					<p class="f4">Tassudd&#257;na&#7747;:</p>

					<p class="f4">Asuro tayo sam&#257;dhi chav&#257;l&#257;tena pa&#241;cama&#7747;,<br />
					R&#257;g&#257;na&#7747; santi attahit&#257;ya sikkhapotalikena c&#257; ti.</p>

					<p class="f4">Dutiyo pa&#7751;&#7751;&#257;sako niṭṭhito.</p>

					<p class="f4">[BJT Page 196]</p>

					<p class="f4">3. Tatiyo pa&#7751;&#7751;&#257;sako,</p>

					<p class="f4">1. Val&#257;hakavaggo</p>

					<p class="f4">4. 3. 1. 1.</p>

					<p class="f4">(Paṭhamaval&#257;hakasutta&#7747;)</p>

					<p class="f4">1. <a id="pg102"><span class="f2 g"><b>[page 102]</b></span></a> eka&#7747; samaya&#7747; bhagav&#257; s&#257;vatthiya&#7747; viharati jetavane an&#257;thapiṇḍikassa &#257;r&#257;me. Tatra kho bhagav&#257; bhikkh&#363; &#257;mantesi bhikkhavoti. Bhadanteti te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Catt&#257;rome bhikkhave val&#257;hak&#257;. Katame catt&#257;ro?</p>

					<p class="f4">Gajjit&#257; no vassit&#257;, vassit&#257; no gajjit&#257;, neva gajjit&#257; no vassit&#257;, gajjit&#257; ca vassit&#257; ca. Ime kho bhikkhave catt&#257;ro val&#257;hak&#257;.</p>

					<p class="f4">Evameva kho bhikkhave catt&#257;ro'me val&#257;hak&#363;pam&#257; puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Gajjit&#257; no vassit&#257;, vassit&#257; no gajjit&#257;, neva gajjit&#257; no vassit&#257;, gajjit&#257; ca vassit&#257; ca.</p>

					<p class="f4">Katha&#241;ca bhikkhave puggalo gajjit&#257; hoti no vassit&#257;? Idha bhikkhave ekacco puggalo bh&#257;sit&#257; hoti no katt&#257;. Eva&#7747; kho bhikkhave puggalo gajjit&#257; hoti no vassit&#257;. Seyyath&#257;pi so bhikkhave val&#257;hako gajjit&#257; no vassit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo vassit&#257; hoti no gajjit&#257;? Idha bhikkhave ekacco puggalo katt&#257; hoti no bh&#257;sit&#257;. Eva&#7747; kho bhikkhave puggalo vassit&#257; hoti no gajjit&#257;. Seyyath&#257;pi so bhikkhave val&#257;hako vassit&#257; no gajjit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo neva gajjit&#257; hoti no vassit&#257;? Idha bhikkhave ekacco puggalo neva bh&#257;sit&#257; hoti no katt&#257;. Eva&#7747; kho bhikkhave puggalo neva gajjit&#257; hoti no vassit&#257;. Seyyath&#257;pi so bhikkhave val&#257;hako neva gajjit&#257; hoti no vassit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">[BJT Page 198]</p>

					<p class="f4">Katha&#241;ca bhikkhave puggalo gajjit&#257; ca hoti vassit&#257; ca? Idha bhikkhave ekacco puggalo bh&#257;sit&#257; ca hoti katt&#257; ca. Eva&#7747; kho bhikkhave puggalo gajjit&#257; ca hoti vassit&#257; ca. Seyyath&#257;pi so bhikkhave val&#257;hako gajjit&#257; ca vassit&#257; ca, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Ime kho bhikkhave catt&#257;ro val&#257;hak&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 1. 2.</p>

					<p class="f4">(Dutiyaval&#257;hakasutta&#7747;)</p>

					<p class="f4">[PTS Page 103    2.] Catt&#257;ro'me bhikkhave val&#257;hak&#257;. Katame catt&#257;ro?</p>

					<p class="f4">Gajjit&#257; no vassit&#257;, vassit&#257; no gajjit&#257;, neva gajjit&#257; no vassit&#257;, gajjit&#257; ca vassit&#257; ca. Ime kho bhikkhave catt&#257;ro val&#257;hak&#257;.</p>

					<p class="f4">Evameva kho bhikkhave catt&#257;ro'me val&#257;hak&#363;pam&#257; puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Gajjit&#257; no vassit&#257;, vassit&#257; no gajjit&#257;, neva gajjit&#257; no vassit&#257;, gajjit&#257; ca vassit&#257; ca.</p>

					<p class="f4">Katha&#241;ca bhikkhave puggalo gajjit&#257; hoti no vassit&#257;? Idha bhikkhave ekacco puggalo dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;tha&#7747; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo gajjit&#257; hoti no vassit&#257;. Seyyath&#257;pi so bhikkhave val&#257;hako gajjit&#257; no vassit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo vassit&#257; hoti no gajjit&#257;? Idha bhikkhave ekacco puggalo neva dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;tha&#7747; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo vassit&#257; hoti no gajjit&#257;. Seyyath&#257;pi so bhikkhave val&#257;hako vassit&#257; no gajjit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">[BJT Page 200]</p>

					<p class="f4">Katha&#241;ca bhikkhave puggalo neva gajjit&#257; hoti no vassit&#257;? Idha bhikkhave ekacco puggalo dhamma&#7747; na pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;tha&#7747; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo neva gajjit&#257; hoti no vassit&#257;. Seyyath&#257;pi so bhikkhave val&#257;hako neva gajjit&#257; no vassit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo gajjit&#257; ca hoti vassit&#257; ca? Idha bhikkhave ekacco puggalo dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;tha&#7747; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo gajjit&#257; ca hoti vassit&#257; ca. Seyyath&#257;pi so bhikkhave val&#257;hako gajjit&#257; ca vassit&#257; ca, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.<br />
					<a id="pg104"><span class="f2 g"><b>[page 104]</b></span></a><br />
					Ime kho bhikkhave catt&#257;ro val&#257;hak&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 1. 3.</p>

					<p class="f4">( Kumbhasutta&#7747; )</p>

					<p class="f4">3. Catt&#257;ro'me bhikkhave kumbh&#257;. Katame catt&#257;ro?</p>

					<p class="f4">Tuccho pihito, p&#363;ro vivaṭo, tuccho vivaṭo, p&#363;ro pihito. Ime kho catt&#257;ro kumbh&#257;.</p>

					<p class="f4">Evameva kho bhikkhave catt&#257;ro'me kumbh&#363;pam&#257; puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Tuccho pihito, p&#363;ro vivaṭo, tuccho vivaṭo, p&#363;ro pihito.</p>

					<p class="f4">[BJT Page 202]</p>

					<p class="f4">Katha&#241;ca bhikkhave puggalo tuccho hoti pihito? Idha bhikkhave ekaccassa puggalassa p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkha samudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo tuccho hoti pihito. Seyyath&#257;pi so bhikkhave kumbho tuccho pihito, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo p&#363;ro hoti vivaṭo? Idha bhikkhave ekaccassa puggalassa na p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkha samudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo p&#363;ro hoti vivaṭo. Seyyath&#257;pi so bhikkhave kumbho p&#363;ro vivaṭo, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo tuccho hoti vivaṭo? Idha bhikkhave ekaccassa puggalassa na p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo tuccho hoti vivaṭo. Seyyath&#257;pi so bhikkhave kumbho tuccho vivaṭo, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo p&#363;ro hoti pihito? Idha bhikkhave ekaccassa puggalassa p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; <a id="pg105"><span class="f2 g"><b>[page 105]</b></span></a> dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkha samudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo p&#363;ro hoti pihito. Seyyath&#257;pi so bhikkhave kumbho p&#363;ro pihito, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Ime kho bhikkhave catt&#257;ro kumbh&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">[BJT Page 204]</p>

					<p class="f4">4. 3. 1. 4.</p>

					<p class="f4">(Udakarahadasutta&#7747;)</p>

					<p class="f4">4. Catt&#257;ro'me bhikkhave udakarahad&#257;. Katame catt&#257;ro?</p>

					<p class="f4">Utt&#257;no gambhīrobh&#257;so, gambhīro utt&#257;nobh&#257;so, utt&#257;no utt&#257;nobh&#257;so, gambhīro gambhīrobh&#257;so. Ime kho bhikkhave catt&#257;ro udakarahad&#257;.</p>

					<p class="f4">Evameva kho bhikkhave catt&#257;ro'me udakarahad&#363;pam&#257; puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Utt&#257;no gambhīrobh&#257;so, gambhīro utt&#257;nobh&#257;so, utt&#257;no utt&#257;nobh&#257;so, gambhīro gambhīrobh&#257;so.</p>

					<p class="f4">Katha&#241;ca bhikkhave puggalo utt&#257;no hoti gambhīrobh&#257;so? Idha bhikkhave ekaccassa puggalassa p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo utt&#257;no hoti gambhīrobh&#257;so. Seyyath&#257;pi so bhikkhave udakarahado utt&#257;no gambhīrobh&#257;so, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo gambhīro hoti utt&#257;nobh&#257;so? Idha bhikkhave ekaccassa puggalassa na p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo gambhīro hoti utt&#257;nobh&#257;so. Seyyath&#257;pi so bhikkhave udakarahado gambhīro utt&#257;nobh&#257;so, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo utt&#257;no hoti utt&#257;nobh&#257;so? Idha bhikkhave ekaccassa puggalassa na p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo utt&#257;no hoti utt&#257;nobh&#257;so. Seyyath&#257;pi so bhikkhave udakarahado utt&#257;no utt&#257;nobh&#257;so, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">[BJT Page 206]</p>

					<p class="f4"><a id="pg106"><span class="f2 g"><b>[page 106]</b></span></a> katha&#241;ca bhikkhave puggalo gambhīro hoti. Gambhīrobh&#257;so? Idha bhikkhave ekaccassa puggalassa p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo gambhīro hoti gambhīrobh&#257;so. Seyyath&#257;pi so bhikkhave udakarahado gambhīro gambhīrobh&#257;so, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Ime kho bhikkhave catt&#257;ro udakarahad&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 1. 5.</p>

					<p class="f4">(Ambasutta&#7747;)<br />
					5. Catt&#257;rim&#257;ni bhikkhave amb&#257;ni. Katam&#257;ni catt&#257;ri?</p>

					<p class="f4">&#256;ma&#7747; pakkava&#7751;&#7751;ī, pakka&#7747; &#257;mava&#7751;&#7751;i, &#257;ma&#7747; &#257;mava&#7751;&#7751;i, pakka&#7747; pakkava&#7751;&#7751;ī. Im&#257;ni kho bhikkhave catt&#257;ri amb&#257;ni.</p>

					<p class="f4">Evameva kho bhikkhave catt&#257;ro'me amb&#363;pam&#257;1. Puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro</p>

					<p class="f4">&#256;mo pakkava&#7751;&#7751;ī, pakko &#257;mava&#7751;&#7751;i, &#257;mo &#257;mava&#7751;&#7751;i, pakko pakkava&#7751;&#7751;ī.</p>

					<p class="f4">Katha&#241;ca bhikkhave puggalo &#257;mo hoti pakkava&#7751;&#7751;ī. <a id="pg107"><span class="f2 g"><b>[page 107]</b></span></a> idha bhikkhave ekaccassa puggalassa p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo &#257;mo hoti pakkava&#7751;&#7751;ī. Seyyath&#257;pi ta&#7747; bhikkhave amba&#7747; &#257;ma&#7747; pakkava&#7751;&#7751;ī, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo pakko hoti &#257;mava&#7751;&#7751;ī? Idha bhikkhave ekaccassa puggalassa na p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti y&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo pakko hoti &#257;mava&#7751;&#7751;ī. Seyyath&#257;pi ta&#7747; bhikkhave amba&#7747; pakka&#7747; &#257;mava&#7751;&#7751;ī, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">1. Catt&#257;ro amb&#363;pam&#257; machasa&#7747;.</p>

					<p class="f4">[BJT Page 208]</p>

					<p class="f4">Katha&#241;ca bhikkhave puggalo &#257;mo hoti &#257;mava&#7751;&#7751;ī? Idha bhikkhave ekaccassa puggalassa na p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo &#257;mo hoti &#257;mava&#7751;&#7751;ī seyyath&#257;pi ta&#7747; bhikkhave amba&#7747; &#257;ma&#7747; &#257;mava&#7751;&#7751;ī, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo pakko hoti pakkava&#7751;&#7751;ī? Idha bhikkhave ekaccassa puggalassa p&#257;s&#257;dika&#7747; hoti abhikkanta&#7747; paṭikkanta&#7747; &#257;lokita&#7747; vilokita&#7747; sammi&#241;jita&#7747; pas&#257;rita&#7747; sa&#7749;gh&#257;ṭipattacīvaradh&#257;ra&#7751;a&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo pakko hoti pakkava&#7751;&#7751;ī. Seyyath&#257;pi ta&#7747; bhikkhave amba&#7747; pakka&#7747; pakkava&#7751;&#7751;ī, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Ime kho bhikkhave catt&#257;ro amb&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 1. 6*<br />
					4. 3. 1. 7.</p>

					<p class="f4">(M&#363;sik&#257;sutta&#7747;)</p>

					<p class="f4">7. Catasso im&#257; bhikkhave m&#363;sik&#257;. Katam&#257; catasso?</p>

					<p class="f4">G&#257;dha&#7747; katt&#257; no vasit&#257;, vasit&#257; no g&#257;dha&#7747; katt&#257;, neva g&#257;dha&#7747; katt&#257; no vasit&#257;, g&#257;dha&#7747; katt&#257; ca vasit&#257; ca. Im&#257; kho bhikkhave catasso m&#363;sik&#257;.</p>

					<p class="f4">Evameva kho bhikkhave catt&#257;ro'me m&#363;sik&#363;pam&#257; puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">G&#257;dha&#7747; katt&#257; no vasit&#257;, vasit&#257; no g&#257;dha&#7747; katt&#257;, neva g&#257;dha&#7747; katt&#257; no vasit&#257;, g&#257;dha&#7747; katt&#257; ca vasit&#257; ca.</p>

					<p class="f4"><a id="pg108"><span class="f2 g"><b>[page 108]</b></span></a> katha&#241;ca bhikkhave puggalo g&#257;dha&#7747; katt&#257; hoti vasit&#257;? Idha bhikkhave ekacco puggalo dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;tha&#7747; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo g&#257;dha&#7747; katt&#257; hoti no vasit&#257;. Seyyath&#257;pi s&#257; bhikkhave m&#363;sik&#257; g&#257;dha&#7747; katt&#257; no vasit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">'* Chaṭṭha&#7747; utt&#257;natthamev&#257;ti'aṭṭhakath&#257;ya&#7747; dissati. P&#257;&#7735;iyampana chaṭṭha&#7747; sutta&#7747; na dissati.</p>

					<p class="f4">[BJT Page 210]</p>

					<p class="f4">Katha&#241;ca bhikkhave puggalo vasit&#257; hoti no g&#257;dha&#7747; katt&#257;? Idha bhikkhave ekacco puggalo dhamma&#7747; na pariy&#257;pu&#7751;&#257;ti sutta&#7747; geyya&#7747; veyy&#257;kara&#7751;a&#7747; g&#257;tha&#7747; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo vasit&#257; hoti no g&#257;dha&#7747; katt&#257;. Seyyath&#257;pi s&#257; bhikkhave m&#363;sik&#257; vasit&#257; no g&#257;dha&#7747; katt&#257;. Tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo neva g&#257;dha&#7747; katt&#257; hoti no vasit&#257;? Idha bhikkhave ekacco puggalo dhamma&#7747; na pariy&#257;pu&#7751;&#257;ti sutta&#7747; geyya&#7747; veyy&#257;kara&#7751;a&#7747; g&#257;tha&#7747; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So ida&#7747; dukkhanti yath&#257;bh&#363;ta&#7747; nappaj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; nappaj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; nappaj&#257;n&#257;ti. Eva&#7747; kho bhikkhave puggalo neva g&#257;dha&#7747; katt&#257; hoti no vasit&#257;. Seyyath&#257;pi s&#257; bhikkhave m&#363;sik&#257; neva g&#257;dha&#7747; katt&#257; no vasit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo g&#257;dha&#7747; katt&#257; ca hoti vasit&#257; ca? Idha bhikkhave ekacco puggalo dhamma&#7747; pariy&#257;pu&#7751;&#257;ti sutta&#7747; geyya&#7747; veyy&#257;kara&#7751;a&#7747; g&#257;tha&#7747; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. So ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave puggalo g&#257;dha&#7747; katt&#257; ca hoti vasit&#257; ca. Seyyath&#257;pi s&#257; bhikkhave m&#363;sik&#257; g&#257;dha&#7747; katt&#257; ca vasit&#257;, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Ime kho bhikkhave catt&#257;ro m&#363;sik&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 1. 8.</p>

					<p class="f4">(Balivaddasutta&#7747;)</p>

					<p class="f4">8. Catt&#257;ro'me bhikkhave balivadd&#257;. Katame catt&#257;ro?</p>

					<p class="f4"><a id="pg109"><span class="f2 g"><b>[page 109]</b></span></a> sagavacaṇḍo no paragavacaṇḍo, paragavacaṇḍo no sagavacaṇḍo, sagavacaṇḍo ca paragavacaṇḍo ca, neva sagavacaṇḍo no paragavacaṇḍo. Ime kho bhikkhave catt&#257;ro balivadd&#257;.</p>

					<p class="f4">Evameva kho bhikkhave catt&#257;ro'me balivadd&#363;pam&#257; puggal&#257; santo sa&#7747;vijjam&#257;n&#257; lokasmi&#7747;.</p>

					<p class="f4">[BJT Page 212]</p>

					<p class="f4">Katame catt&#257;ro? Sagavacaṇḍo no paragavacaṇḍo, paragavacaṇḍo no sagavacaṇḍo, sagavacaṇḍo ca paragavacaṇḍo ca, neva sagavacaṇḍo no paragavacaṇḍo.</p>

					<p class="f4">Katha&#241;ca bhikkhave puggalo sagavacaṇḍo hoti no paragavacaṇḍo? Idha bhikkhave ekacco puggalo saka&#7747; parisa&#7747; 1 ubbejet&#257; hoti, no paraparisa&#7747;. Eva&#7747; kho bhikkhave puggalo sagavacaṇḍo hoti no paragavacaṇḍo. Seyyath&#257;pi so bhikkhave balivaddo sagavacaṇḍo no paragavacaṇḍo, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo paragavacaṇḍo hoti no sagavacaṇḍo? Idha bhikkhave ekacco puggalo paraparisa&#7747; ubbejet&#257; hoti no sakaparisa&#7747;. Eva&#7747; kho bhikkhave puggalo paragavacaṇḍo hoti no sagavacaṇḍo. Seyyath&#257;pi so bhikkhave balivaddo paragavacaṇḍo no sagavacaṇḍo, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo sagavacaṇḍo ca hoti paragavacaṇḍo? Idha bhikkhave ekacco puggalo sakaparisa&#241;ca ubbejet&#257; hoti paraparisa&#241;ca. Eva&#7747; kho bhikkhave puggalo sagavacaṇḍo ca hoti paragavacaṇḍo ca. Seyyath&#257;pi so bhikkhave balivaddo sagavacaṇḍo ca paragavacaṇḍo ca, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo neva sagavacaṇḍo hoti no paragavacaṇḍo? Idha bhikkhave ekacco puggalo neva sakaparisa&#7747; ubbejet&#257; hoti no paraparisa&#7747;. Eva&#7747; kho bhikkhave puggalo neva sagavacaṇḍo hoti no paragavacaṇḍo. Seyyath&#257;pi so bhikkhave balivaddo neva sagavacaṇḍo no paragavacaṇḍo, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Ime kho bhikkhave catt&#257;ro balivadd&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">1. Sakaparisa&#7747; machasa&#7747;. Sy&#257;.</p>

					<p class="f4">[BJT Page 214]</p>

					<p class="f4">4. 3. 1. 9.</p>

					<p class="f4">(Rukkhasutta&#7747;)</p>

					<p class="f4">9. Catt&#257;ro'me bhikkhave rukkh&#257;. Katame catt&#257;ro?</p>

					<p class="f4"><a id="pg110"><span class="f2 g"><b>[page 110]</b></span></a> pheggu pheggupariv&#257;ro, pheggu s&#257;rapariv&#257;ro, s&#257;ro pheggupariv&#257;ro, s&#257;ro s&#257;rapariv&#257;ro. Ime kho bhikkhave catt&#257;ro rukkh&#257;.</p>

					<p class="f4">Evameva kho bhikkhave catt&#257;ro'me rukkh&#363;pam&#257; puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Pheggu pheggupariv&#257;ro, pheggu s&#257;rapariv&#257;ro, s&#257;ro pheggupariv&#257;ro, s&#257;ro s&#257;rapariv&#257;ro.</p>

					<p class="f4">Katha&#241;ca bhikkhave puggalo pheggu hoti pheggupariv&#257;ro? Idha bhikkhave ekacco puggalo dussīlo hoti p&#257;padhammo. Paris&#257;pissa hoti dussīl&#257; p&#257;padhamm&#257;. Eva&#7747; kho bhikkhave puggalo pheggu hoti pheggupariv&#257;ro. Seyyath&#257;pi so bhikkhave rukkho pheggu pheggupariv&#257;ro, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo pheggu hoti s&#257;rapariv&#257;ro? Idha bhikkhave ekacco puggalo dussīlo hoti p&#257;padhammo, paris&#257; ca khvassa hoti sīlavatī kaly&#257;&#7751;adhamm&#257;. Eva&#7747; kho bhikkhave puggalo pheggu hoti s&#257;rapariv&#257;ro. Seyyath&#257;pi so bhikkhave rukkho pheggu s&#257;rapariv&#257;ro, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo s&#257;ro hoti pheggupariv&#257;ro? Idha bhikkhave ekacco puggalo sīlav&#257; hoti kaly&#257;&#7751;adhammo. Paris&#257; ca khvassa hoti dussīl&#257; p&#257;padhamm&#257;. Eva&#7747; kho bhikkhave puggalo s&#257;ro hoti pheggupariv&#257;ro, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo s&#257;ro hoti s&#257;rapariv&#257;ro? Idha bhikkhave ekacco puggalo sīlav&#257; hoti kaly&#257;&#7751;adhammo. Paris&#257;pissa hoti sīlavatī kaly&#257;&#7751;adhamm&#257;. Eva&#7747; kho bhikkhave puggalo s&#257;ro hoti s&#257;rapariv&#257;ro. Seyyath&#257;pi so bhikkhave rukkho s&#257;ro s&#257;rapariv&#257;ro, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Ime kho bhikkhave catt&#257;ro rukkh&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">[BJT Page 216]</p>

					<p class="f4">4. 3. 1. 10.</p>

					<p class="f4">( &#256;sivisasutta&#7747; )</p>

					<p class="f4">10. Catt&#257;ro'me bhikkhave &#257;sivis&#257;. Katame catt&#257;ro?</p>

					<p class="f4">&#256;gataviso na ghoraviso, ghoraviso na &#257;gataviso, &#257;gataviso ca ghoraviso ca, nev&#257;gataviso na ghoraviso. Ime kho bhikkhave catt&#257;ro &#257;sivis&#257;.</p>

					<p class="f4"><a id="pg111"><span class="f2 g"><b>[page 111]</b></span></a> evameva kho bhikkhave catt&#257;ro'me &#257;sivis&#363;pam&#257; puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">&#256;gataviso na ghoraviso, ghoraviso na &#257;gataviso, &#257;gataviso ca ghoraviso ca, neva &#257;gataviso na ghoraviso.</p>

					<p class="f4">Katha&#241;ca bhikkhave puggalo &#257;gataviso hoti na ghoraviso? Idha bhikkhave ekacco puggalo abhi&#7751;ha&#7747; kujjhati. So ca khvassa kodho na dīgharatta&#7747; anuseti. Eva&#7747; kho bhikkhave puggalo &#257;gataviso hoti na ghoraviso. Seyyath&#257;pi so bhikkhave &#257;siviso &#257;gataviso na ghoraviso, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo ghoraviso hoti na &#257;gataviso? Idha bhikkhave ekacco puggalo na heva kho abhi&#7751;ha&#7747; kujjhati. So ca khvassa kodho dīgharatta&#7747; anuseti. Eva&#7747; kho bhikkhave puggalo ghoraviso hoti na &#257;gataviso. Seyyath&#257;pi so bhikkhave &#257;siviso ghoraviso na &#257;gataviso, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo &#257;gataviso ca hoti ghoraviso ca? Idha bhikkhave ekacco puggalo abhi&#7751;ha&#7747; kujjhati. So ca khvassa kodho dīgharatta&#7747; anuseti. Eva&#7747; kho bhikkhave puggalo &#257;gataviso ca hoti ghoraviso ca. Seyyath&#257;pi so bhikkhave &#257;siviso &#257;gataviso ca ghoraviso ca, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Katha&#241;ca bhikkhave puggalo nev&#257;gataviso hoti na ghoraviso? Idha bhikkhave ekacco puggalo na heva kho abhi&#7751;ha&#7747; kujjhati. So ca khvassa kodho na dīgharatta&#7747; anuseti. Eva&#7747; kho bhikkhave puggalo nev&#257;gataviso na ghoraviso, seyyath&#257;pi so bhikkhave &#257;siviso nev&#257;gataviso na ghoraviso, tath&#363;pam&#257;ha&#7747; bhikkhave ima&#7747; puggala&#7747; vad&#257;mi.</p>

					<p class="f4">Ime kho bhikkhave catt&#257;ro &#257;sivis&#363;pam&#257; puggal&#257; santo sa&#7747;vijjam&#257;n&#257; lokasminti.</p>

					<p class="f4">Val&#257;haka vaggo paṭhamo.</p>

					<p class="f4">Tassudd&#257;na&#7747;:</p>

					<p class="f4">Dve val&#257;hak&#257; ca kumbha udakarahad&#257; dve honti amb&#257;ni m&#363;sik&#257; balivadd&#257; rukkh&#257; &#257;sivisena te das&#257;ti. *</p>

					<p class="f4">* Etth&#257; pi suttameka&#7747; &#363;na&#7747;.</p>

					<p class="f4">[BJT Page 218]</p>

					<p class="f4">2. Kesivaggo</p>

					<p class="f4">4. 3. 2. 1.</p>

					<p class="f4">(Kesisutta&#7747;)</p>

					<p class="f4">(S&#257;vatthinid&#257;na&#7747;)</p>

					<p class="f4">11. Atha <a id="pg112"><span class="f2 g"><b>[page 112]</b></span></a> kho kesi assadammas&#257;rathī yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho kesi&#7747; assadammas&#257;rathi&#7747; bhagav&#257; etadavoca:</p>

					<p class="f4">Tva&#7747; ca khv&#257;si, 1 kesi, sa&#241;&#241;&#257;to 2 assadammas&#257;rathi. Katha&#7747; pana tva&#7747; kesī, assadamma&#7747; vinesīti?</p>

					<p class="f4">Aha&#7747; kho bhante assadamma&#7747; sa&#7751;henapi vinemi, pharusenapi vinemi, sa&#7751;hapharusenapi vinemīti.</p>

					<p class="f4">Sace te kesi, assadammo sa&#7751;henapi vinaya&#7747; na upeti, pharusenapi vinaya&#7747; na upeti, sa&#7751;hapharusenapi vinaya&#7747; na upeti, kinti na&#7747; karosīti?</p>

					<p class="f4">Sace me bhante assadammo sa&#7751;henapi vinaya&#7747; na upeti, pharusenapi vinaya&#7747; na upeti, sa&#7751;hapharusenapi vinaya&#7747; na upeti, han&#257;mi na&#7747; bhante. Ta&#7747; kissa hetu? M&#257; me &#257;cariyakulassa ava&#7751;&#7751;o ahosīti.</p>

					<p class="f4">Bhagav&#257; pana bhante anuttaro purisadammas&#257;rathī, katha&#7747; pana bhante bhagav&#257; purisadamma&#7747; vinetīti. 3?</p>

					<p class="f4">Aha&#7747; kho kesi, purisadamma&#7747; sa&#7751;henapi vinemi, pharusenapi vinemi, sa&#7751;hapharusenapi vinemi. Tatirada&#7747; kesi, sa&#7751;hasmi&#7747;: iti k&#257;yasucarita&#7747;, iti k&#257;yasucaritassa vip&#257;ko. Iti vacīsucarita&#7747;, iti vacīsucaritassa vip&#257;ko. Iti manosucarita&#7747;, iti manosucaritassa vip&#257;ko. Iti dev&#257;, iti manuss&#257;.</p>

					<p class="f4">Tatirada&#7747; kesi, pharusasmi&#7747;: iti k&#257;yaduccarita&#7747;, iti k&#257;yaduccaritassa vip&#257;ko. Iti vacīduccarita&#7747;, iti vacīduccaritassa vip&#257;ko. Iti manoduccarita&#7747; iti manoduccaritassa vip&#257;ko. Iti nirayo, iti tiracch&#257;nayoni, iti pettivisayo.</p>

					<p class="f4">Tatirada&#7747; kesi, sa&#7751;hapharusasmi&#7747;. Iti k&#257;yasucarita&#7747;, iti k&#257;yasucaritassa vip&#257;ko. Iti k&#257;yaduccarita&#7747;, iti k&#257;yaduccaritassa vip&#257;ko. Iti vacīsucarita&#7747;, iti vacīsucaritassa vip&#257;ko. Iti vacīduccarita&#7747;, iti vacīduccaritassa vip&#257;ko. Iti manosucarita&#7747;, iti manosucaritassa vip&#257;ko. Iti manoduccarita&#7747;, iti manoduccaritassa vip&#257;ko. Iti dev&#257;, iti manuss&#257;, iti nirayo, iti tiracch&#257;nayoni, iti pettivisayoti.</p>

					<p class="f4">1. Tva&#7747; khosi: machasa&#7747;.<br />
					2. Pa&#241;&#241;&#257;to machasa&#7747;.<br />
					3. Dametīti aṭṭhakath&#257;.</p>

					<p class="f4">[BJT Page 220]</p>

					<p class="f4">Sace te bhante purisadammo sa&#7751;hena vinaya&#7747; na upeti, <a id="pg113"><span class="f2 g"><b>[page 113]</b></span></a> pharusena vinaya&#7747; na upeti, sa&#7751;hapharusena vinaya&#7747; na upeti, kinti na&#7747; bhagav&#257; karotīti?</p>

					<p class="f4">Sace me kesi, purisadammo sa&#7751;hena vinaya&#7747; na upeti, pharusena vinaya&#7747; na upeti, sa&#7751;hapharusena vinaya&#7747; na upeti, han&#257;mi na&#7747; kesīti.</p>

					<p class="f4">Na kho bhante bhagavato p&#257;&#7751;&#257;tip&#257;to kappati. Atha ca pana bhagav&#257; evam&#257;ha: han&#257;mi na&#7747; kesīti.</p>

					<p class="f4">Sacca&#7747; kesi, na tath&#257;gatassa p&#257;&#7751;&#257;tip&#257;to kappati. Api ca so purisadammo sa&#7751;hena vinaya&#7747; na upeti, pharusena vinaya&#7747; na upeti, sa&#7751;hapharusena vinaya&#7747; na upeti, na tath&#257;gato vattabba&#7747; anus&#257;sitabba&#7747; ma&#241;&#241;ati. Napi vi&#241;&#241;&#363; sabrahmac&#257;rī vattabba&#7747; anus&#257;sitabba&#7747; ma&#241;&#241;anti. Vadho hesa kesi, ariyassa vinaye ya&#7747; na tath&#257;gato vattabba&#7747; anus&#257;sitabba&#7747; ma&#241;&#241;ati. Napi vi&#241;&#241;&#363; sabrahmac&#257;rī vattabba&#7747; anus&#257;sitabba&#7747; ma&#241;&#241;antīti.</p>

					<p class="f4">So hi n&#363;na bhante suvadho hoti ya&#7747; na tath&#257;gato vattabba&#7747; anus&#257;sitabba&#7747; ma&#241;&#241;ati. Napi vi&#241;&#241;&#363; sabrahmac&#257;rī vattabba&#7747; anus&#257;sitabba&#7747; ma&#241;&#241;antīti.</p>

					<p class="f4">Abhikkanta&#7747; bhante, abhikkanta&#7747; bhante, seyyath&#257;pi bhante, nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya, cakkhumanto r&#363;p&#257;ni dakkhintīti. Evameva&#7747; bhagavat&#257; anekapariy&#257;yena dhammo pak&#257;sito, es&#257;ha&#7747; bhagavanta&#7747; sara&#7751;a&#7747; gacch&#257;mi dhamma&#7747; ca bhikkhusa&#7747;gha&#7747; ca. Up&#257;saka&#7747; ma&#7747; bhante bhagav&#257; dh&#257;retu ajjatagge p&#257;&#7751;upeta&#7747; sara&#7751;a&#7747; gatanti.</p>

					<p class="f4">4. 3. 2. 2.</p>

					<p class="f4">(Ass&#257;j&#257;nīyajava sutta&#7747;)</p>

					<p class="f4">12. Cat&#363;hi bhikkhave a&#7749;gehi samann&#257;gato ra&#241;&#241;o bhadro ass&#257;j&#257;nīyo r&#257;j&#257;raho hoti r&#257;ja bhoggo. Ra&#241;&#241;o a&#7749;gantveva sa&#7749;kha&#7747; gacchati.</p>

					<p class="f4">Katamehi cat&#363;hi? Ajjavena, javena, khantiy&#257;, soraccena.</p>

					<p class="f4">Imehi kho bhikkhave cat&#363;hi a&#7749;gehi samann&#257;gato ra&#241;&#241;o bhadro ass&#257;j&#257;nīyo r&#257;j&#257;raho hoti r&#257;jabhoggo. Ra&#241;&#241;o a&#7749;gantveva sa&#7749;kha&#7747; gacchati.</p>

					<p class="f4">Evameva kho bhikkhave cat&#363;hi dhammehi samann&#257;gato bhikkhu &#257;huneyyo hoti p&#257;hu&#7751;eyyo, dakkhi&#7751;eyyo, a&#241;jalikara&#7751;īyo anuttara&#7747; pu&#241;&#241;akkhetta&#7747; lokassa.</p>

					<p class="f4">Katamehi cat&#363;hi? Ajjavena javena khantiy&#257; soraccena.</p>

					<p class="f4">Imehi kho bhikkhave cat&#363;hi dhammehi samann&#257;gato <a id="pg114"><span class="f2 g"><b>[page 114]</b></span></a> bhikkhu &#257;huneyyo hoti p&#257;hu&#7751;eyyo, dakkhi&#7751;eyyo, a&#241;jalikara&#7751;īyo anuttara&#7747; pu&#241;&#241;akkhetta&#7747; lokass&#257;ti.</p>

					<p class="f4">[BJT Page 222]</p>

					<p class="f4">4. 3. 2. 3.</p>

					<p class="f4">(Ass&#257;j&#257;nīyapatodasutta&#7747;)</p>

					<p class="f4">13. Catt&#257;rome bhikkhave bhadr&#257; ass&#257;j&#257;nīy&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco bhadro ass&#257;j&#257;nīyo patodacch&#257;ya&#7747; disv&#257; sa&#7747;vijjati sa&#7747;vega&#7747; &#257;pajjati: "ki&#7747;nu kho ma&#7747; ajja assadammas&#257;rathī k&#257;ra&#7751;a&#7747; k&#257;ressati, kimass&#257;ha&#7747; patikaromī"ti. Eva r&#363;popi bhikkhave idhekacco bhadro ass&#257;j&#257;niyo hoti. Aya&#7747; bhikkhave paṭhamo bhadro ass&#257;j&#257;nīyo santo sa&#7747;vijjam&#257;no lokasmi&#7747;.</p>

					<p class="f4">Puna ca para&#7747; bhikkhave idhekacco bhadro ass&#257;j&#257;nīyo naheva kho patodacch&#257;ya&#7747; disv&#257; sa&#7747;vijjati sa&#7747;vega&#7747; &#257;pajjati, api ca kho lomavedhaviddho sa&#7747;vijjati sa&#7747;vega&#7747; &#257;pajjati: "ki&#7747;nu kho ma&#7747; ajja assadammas&#257;rathī k&#257;ra&#7751;a&#7747; k&#257;ressati, kimass&#257;ha&#7747; patikaromī"ti. Evar&#363;popi bhikkhave idhekacco bhadro ass&#257;j&#257;nīyo hoti. Aya&#7747; bhikkhave dutiyo bhadro ass&#257;j&#257;nīyo santo sa&#7747;vijjam&#257;no lokasmi&#7747;.</p>

					<p class="f4">Puna ca para&#7747; bhikkhave idhekacco bhadro ass&#257;j&#257;nīyo naheva kho patodacch&#257;ya&#7747; disv&#257; sa&#7747;vijjati sa&#7747;vega&#7747; &#257;pajjati, napi lomavedhaviddho sa&#7747;vijjati sa&#7747;vega&#7747; &#257;pajjati. Api ca kho cammavedhaviddho sa&#7747;vijjati sa&#7747;vega&#7747; &#257;pajjati: "ki&#7747;nu kho ma&#7747; ajja assadammas&#257;rathī k&#257;ra&#7751;a&#7747; k&#257;ressati, kimass&#257;ha&#7747; patikaromī"ti. Evar&#363;popi bhikkhave idhekacco bhadro ass&#257;j&#257;nīyo hoti. Aya&#7747; bhikkhave tatiyo bhadro ass&#257;j&#257;nīyo santo sa&#7747;vijjam&#257;no lokasmi&#7747;.</p>

					<p class="f4">Puna ca para&#7747; bhikkhave idhekacco bhadro ass&#257;j&#257;nīyo naheva kho patodacch&#257;ya&#7747; disv&#257; sa&#7747;vijjati sa&#7747;vega&#7747; &#257;pajjati, napi lomavedhaviddho sa&#7747;vijjati sa&#7747;vega&#7747; &#257;pajjati. Napi cammavedhaviddho sa&#7747;vijjati sa&#7747;vega&#7747; &#257;pajjati. Api ca kho aṭṭhivedhaviddho sa&#7747;vijjati sa&#7747;vega&#7747; &#257;pajjati: <a id="pg115"><span class="f2 g"><b>[page 115]</b></span></a> "ki&#7747;nu kho ma&#7747; ajja assadammas&#257;rathī k&#257;ra&#7751;a&#7747; k&#257;ressati, kimass&#257;ha&#7747; patikaromī"ti. Evar&#363;popi bhikkhave idhekacco bhadro ass&#257;j&#257;nīyo hoti. Aya&#7747; bhikkhave catuttho bhadro ass&#257;j&#257;nīyo santo sa&#7747;vijjam&#257;no lokasmi&#7747;.</p>

					<p class="f4">Ime kho bhikkhave catt&#257;ro bhadr&#257; ass&#257;j&#257;nīy&#257; santo sa&#7747;vijjam&#257;n&#257; lokasmi&#7747;.</p>

					<p class="f4">Evameva kho bhikkhave catt&#257;rome bhadr&#257; puris&#257;j&#257;nīy&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">[BJT Page 224]</p>

					<p class="f4">Idha bhikkhave ekacco bhadro puris&#257;j&#257;nīyo su&#7751;&#257;ti amukasmi&#7747; n&#257;ma g&#257;me v&#257; nigame v&#257; itthī v&#257; puriso v&#257; dukkhito v&#257; k&#257;lakato v&#257;ti. So tena sa&#7747;vijjati sa&#7747;vega&#7747; &#257;pajjati. Sa&#7747;viggo yoniso padahati. Pahitatto k&#257;yena ceva paramasacca&#7747; sacchikaroti, pa&#241;&#241;&#257;ya ca ativijjha passati. Seyyath&#257;pi so bhikkhave bhadro ass&#257;j&#257;niyo patodacch&#257;ya&#7747; disv&#257; sa&#7747;vijjati sa&#7747;vega&#7747; &#257;pajjati, tath&#363;pam&#257;ha&#7747; bhikkhave ima&#7747; bhadra&#7747; puris&#257;j&#257;nīya&#7747; vad&#257;mi. Evar&#363;popi bhikkhave idhekacco bhadro puris&#257;j&#257;nīyo hoti. Aya&#7747; bhikkhave paṭhamo bhadro puris&#257;j&#257;nīyo santo sa&#7747;vijjam&#257;no lokasmi&#7747;.</p>

					<p class="f4">Puna ca para&#7747; bhikkhave idhekacco bhadro puris&#257;j&#257;nīyo naheva kho su&#7751;&#257;ti amukasmi&#7747; n&#257;ma g&#257;me v&#257; nigame v&#257; itthī v&#257; puriso v&#257; dukkhito v&#257; k&#257;lakato v&#257; ti. Api ca kho s&#257;ma&#7747; passati. Itthi&#7747; v&#257; purisa&#7747; v&#257; dukkhita&#7747; v&#257; k&#257;lakata&#7747; v&#257;. So tena sa&#7747;vijjati sa&#7747;vega&#7747; &#257;pajjati. Sa&#7747;viggo yoniso padahati. Pahitatto k&#257;yena ceva paramasacca&#7747; sacchikaroti, pa&#241;&#241;&#257;ya ca ativijjha passati. Seyyath&#257;pi so bhikkhave bhadro ass&#257;j&#257;nīyo lomavedhaviddho sa&#7747;vijjati sa&#7747;vega&#7747; &#257;pajjati, tath&#363;pam&#257;ha&#7747; bhikkhave ima&#7747; bhadra&#7747; puris&#257;j&#257;nīya&#7747; vad&#257;mi. Evar&#363;popi bhikkhave idhekacco bhadro puris&#257;j&#257;nīyo hoti. Aya&#7747; bhikkhave dutiyo bhadro puris&#257;j&#257;nīyo santo sa&#7747;vijjam&#257;no lokasmi&#7747;.</p>

					<p class="f4">Puna ca para&#7747; bhikkhave idhekacco bhadro puris&#257;j&#257;nīyo naheva kho su&#7751;&#257;ti amukasmi&#7747; n&#257;ma g&#257;me v&#257; nigame v&#257; itthī v&#257; puriso v&#257; dukkhito v&#257; k&#257;lakato v&#257; ti, napi s&#257;ma&#7747; passati. Itthi&#7747; v&#257; purisa&#7747; v&#257; dukkhita&#7747; v&#257; k&#257;lakata&#7747; v&#257;. Api ca khvassa &#241;&#257;ti v&#257; s&#257;lohito v&#257; dukkhito v&#257; hoti k&#257;lakato v&#257;. So tena sa&#7747;vijjati sa&#7747;vega&#7747; &#257;pajjati. <a id="pg116"><span class="f2 g"><b>[page 116]</b></span></a> sa&#7747;viggo yoniso padahati. Pahitatto k&#257;yena ceva paramasacca&#7747; sacchikaroti, pa&#241;&#241;&#257;ya ca ativijjha passati. Seyyath&#257;pi so bhikkhave bhadro ass&#257;j&#257;nīyo cammavedhaviddho sa&#7747;vijjati sa&#7747;vega&#7747; &#257;pajjati, tath&#363;pam&#257;ha&#7747; bhikkhave ima&#7747; bhadra&#7747; puris&#257;j&#257;nīya&#7747; vad&#257;mi, evar&#363;popi bhikkhave idhekacco bhadro puris&#257;j&#257;nīyo hoti. Aya&#7747; bhikkhave tatiyo bhadro puris&#257;j&#257;nīyo santo sa&#7747;vijjam&#257;no lokasmi&#7747;.</p>

					<p class="f4">Puna ca para&#7747; bhikkhave idhekacco bhadro puris&#257;j&#257;nīyo naheva kho su&#7751;&#257;ti amukasmi&#7747; n&#257;ma g&#257;me v&#257; nigame v&#257; itthī v&#257; puriso v&#257; dukkhito v&#257; k&#257;lakato v&#257; ti. Napi s&#257;ma&#7747; passati itthi&#7747; v&#257; purisa&#7747; v&#257; dukkhita&#7747; v&#257; k&#257;lakata&#7747; v&#257;. Napissa &#241;&#257;ti v&#257; s&#257;lohito v&#257; dukkhito v&#257; hoti k&#257;lakato v&#257;. Api ca kho s&#257;ma&#241;&#241;eva phuṭṭho hoti s&#257;rīrik&#257;hi vedan&#257;hi dukkh&#257;hi tibb&#257;hi khar&#257;hi kaṭuk&#257;hi as&#257;t&#257;hi aman&#257;p&#257;hi p&#257;&#7751;ahar&#257;hi. So tena sa&#7747;vijjati, sa&#7747;vega&#7747; &#257;pajjati, sa&#7747;viggo yoniso padahati. Pahitatto k&#257;yena ceva paramasacca&#7747; sacchikaroti, pa&#241;&#241;&#257;ya ca ativijjha passati. Seyyath&#257;pi so bhikkhave bhadro ass&#257;j&#257;nīyo aṭṭhivedhaviddho sa&#7747;vijjati sa&#7747;vega&#7747; &#257;pajjati, tath&#363;pam&#257;ha&#7747; bhikkhave ima&#7747; bhadra&#7747; puris&#257;j&#257;nīya&#7747; vad&#257;mi, evar&#363;popi bhikkhave idhekacco bhadro puris&#257;j&#257;nīyo hoti. Aya&#7747; bhikkhave catuttho bhadro puris&#257;j&#257;nīyo santo sa&#7747;vijjam&#257;no lokasmi&#7747;.</p>

					<p class="f4">Ime kho bhikkhave catt&#257;ro bhadr&#257; puris&#257;j&#257;nīy&#257; santo sa&#7747;vijjam&#257;n&#257; lokasminti.</p>

					<p class="f4">[BJT Page 226]</p>

					<p class="f4">4. 3. 2. 4.</p>

					<p class="f4">(N&#257;gasutta&#7747;)</p>

					<p class="f4">14. Cat&#363;hi bhikkhave a&#7749;gehi samann&#257;gato ra&#241;&#241;o n&#257;go r&#257;j&#257;raho hoti r&#257;jabhoggo. Ra&#241;&#241;o a&#7749;gantveva sa&#7749;kha&#7747; gacchati. Katamehi cat&#363;hi?</p>

					<p class="f4">Idha bhikkhave ra&#241;&#241;o n&#257;go sot&#257; ca hoti hant&#257; ca khant&#257; ca gant&#257; ca.</p>

					<p class="f4">Katha&#241;ca bhikkhave ra&#241;&#241;o n&#257;go sot&#257; hoti, idha bhikkhave ra&#241;&#241;o n&#257;go yamena&#7747; hatthidammas&#257;rathī k&#257;ra&#7751;a&#7747; k&#257;reti yadi v&#257; katapubba&#7747; yadi v&#257; akatapubba&#7747;, ta&#7747; aṭṭhikatv&#257; 1 manasi katv&#257; sabba&#7747; cetaso 2 samann&#257;haritv&#257; ohitasoto su&#7751;&#257;ti. Eva&#7747; kho bhikkhave ra&#241;&#241;o n&#257;go sot&#257; hoti.</p>

					<p class="f4">Katha&#241;ca bhikkhave ra&#241;&#241;o n&#257;go hant&#257; hoti? Idha bhikkhave ra&#241;&#241;o n&#257;go sa&#7749;g&#257;magato hatthimpi hanti 3 hatth&#257;ruhampi hanti 3 assampi hanti ass&#257;ruhampi <a id="pg117"><span class="f2 g"><b>[page 117]</b></span></a> hanti rathampi hanti rathikampi hanti pattikampi hanti. Eva&#7747; kho bhikkhave ra&#241;&#241;o n&#257;go hant&#257; hoti.</p>

					<p class="f4">Katha&#241;ca bhikkhave ra&#241;&#241;o n&#257;go khant&#257; hoti? Idha bhikkhave ra&#241;&#241;o n&#257;go sa&#7749;g&#257;magato khamo hoti sattippah&#257;r&#257;na&#7747; usuppah&#257;r&#257;na&#7747; 4 asippah&#257;r&#257;na&#7747; pharasuppah&#257;r&#257;na&#7747; bheripa&#7751;avasa&#7749;khati&#7751;avaninn&#257;dasadd&#257;na&#7747;. Eva&#7747; kho bhikkhave ra&#241;&#241;o n&#257;go khant&#257; hoti.</p>

					<p class="f4">Katha&#241;ca bhikkhave ra&#241;&#241;o n&#257;go gant&#257; hoti? Idha bhikkhave ra&#241;&#241;o n&#257;go yamena&#7747; hatthidammas&#257;rathī disa&#7747; peseti yadi v&#257; gatapubba&#7747; yadi v&#257; agatapubba&#7747;, ta&#7747; khippa&#241;&#241;eva 5 gant&#257; hoti. Eva&#7747; kho bhikkhave ra&#241;&#241;o n&#257;go gant&#257; hoti.</p>

					<p class="f4">Imehi kho bhikkhave cat&#363;hi a&#7749;gehi samann&#257;gato ra&#241;&#241;o n&#257;go r&#257;j&#257;raho hoti r&#257;jabhoggo. Ra&#241;&#241;o a&#7749;gantveva sa&#7749;kha&#7747; gacchati.</p>

					<p class="f4">Evameva kho bhikkhave cat&#363;hi dhammehi samann&#257;gato bhikkhu &#257;huneyyo hoti p&#257;hu&#7751;eyyo, dakkhi&#7751;eyyo, a&#241;jalikara&#7751;īyo, anuttara&#7747; pu&#241;&#241;akkhetta&#7747; lokassa.</p>

					<p class="f4">Katamehi cat&#363;hi? Idha bhikkhave bhikkhu sot&#257; ca hoti hant&#257; ca khant&#257; ca gant&#257; ca.</p>

					<p class="f4">Katha&#241;ca bhikkhave bhikkhu sot&#257; hoti? Idha bhikkhave bhikkhu tath&#257;gatappavedite dhammavinaye desiyam&#257;ne aṭṭhikatv&#257; manasi katv&#257; sabba&#7747; cetaso 2 samann&#257;haritv&#257; ohitasoto dhamma&#7747; su&#7751;&#257;ti. Eva&#7747; kho bhikkhave bhikkhu sot&#257; hoti.</p>

					<p class="f4">1. Aṭṭhi&#7747; katv&#257;machasa&#7747;. 2. Sabbacetas&#257;machasa&#7747;. 3. &#256;hantimachasa&#7747;.<br />
					4. Asippah&#257;r&#257;na&#7747; usupah&#257;r&#257;na&#7747;machasa&#7747;. 5. Khippamevamachasa&#7747;.</p>

					<p class="f4">[BJT Page 228]</p>

					<p class="f4">Katha&#241;ca bhikkhave bhikkhu hant&#257; hoti? Idha bhikkhave bhikkhu uppanna&#7747; k&#257;mavitakka&#7747; n&#257;dhiv&#257;seti pajahati vinodeti 1 vyantīkaroti anabh&#257;va&#7747; gameti. Uppanna&#7747; vy&#257;p&#257;davitakka&#7747; n&#257;dhiv&#257;seti pajahati vinodeti vyantīkaroti anabh&#257;va&#7747; gameti. Uppanna&#7747; vihi&#7747;s&#257;vitakka&#7747; n&#257;dhiv&#257;seti pajahati vinodeti vyantīkaroti anabh&#257;va&#7747; gameti. Uppannuppanne p&#257;pake akusale dhamme n&#257;dhiv&#257;seti pajahati vinodeti vyantīkaroti anabh&#257;va&#7747; gameti. Eva&#7747; kho bhikkhave bhikkhu hant&#257; hoti.</p>

					<p class="f4">Katha&#241;ca bhikkhave bhikkhu khant&#257; hoti? Idha bhikkhave bhikkhu khamo hoti sītassa u&#7751;hassa jighacch&#257;ya pip&#257;s&#257;ya &#7693;a&#7747;samakasav&#257;t&#257;tapasiri&#7747;sapasamphass&#257;na&#7747; durutt&#257;na&#7747; dur&#257;gat&#257;na&#7747; vacanapath&#257;na&#7747;, <a id="pg118"><span class="f2 g"><b>[page 118]</b></span></a> uppann&#257;na&#7747; s&#257;rīrik&#257;na&#7747; vedan&#257;na&#7747; dukkh&#257;na&#7747; tibb&#257;na&#7747; khar&#257;na&#7747; kaṭuk&#257;na&#7747; as&#257;t&#257;na&#7747; aman&#257;p&#257;na&#7747; p&#257;&#7751;ahar&#257;na&#7747; adhiv&#257;sikaj&#257;tiko hoti. Eva&#7747; kho bhikkhave bhikkhu khant&#257; hoti.</p>

					<p class="f4">Katha&#241;ca bhikkhave bhikkhu gant&#257; hoti? Idha bhikkhave bhikkhu y&#257; dis&#257; agatapubb&#257; imin&#257; dīghena addhun&#257; yadida&#7747; sabbasa&#7749;kh&#257;rasamatho sabb&#363;padhipaṭinissaggo ta&#7751;hakkhayo vir&#257;go nirodho nibb&#257;na&#7747;, ta&#7747; khippa&#241;&#241;eva gant&#257; hoti. Eva&#7747; kho bhikkhave bhikkhu gant&#257; hoti.</p>

					<p class="f4">Imehi kho bhikkhave cat&#363;hi dhammehi samann&#257;gato bhikkhu &#257;huneyyo hoti p&#257;hu&#7751;eyyo, dakkhi&#7751;eyyo, a&#241;jalikara&#7751;īyo, anuttara&#7747; pu&#241;&#241;akkhetta&#7747; lokass&#257;ti.</p>

					<p class="f4">4. 3. 2. 5.</p>

					<p class="f4">(&#7788;h&#257;nasutta&#7747;)</p>

					<p class="f4">15. Catt&#257;rim&#257;ni bhikkhave ṭh&#257;n&#257;ni. Katam&#257;ni catt&#257;ri?</p>

					<p class="f4">Atthi bhikkhave ṭh&#257;na&#7747; aman&#257;pa&#7747; k&#257;tu&#7747;, ta&#241;ca kayiram&#257;na&#7747; anatth&#257;ya sa&#7747;vattati. Atthi bhikkhave ṭh&#257;na&#7747; aman&#257;pa&#7747; k&#257;tu&#7747;, ta&#241;ca kayiram&#257;na&#7747; atth&#257;ya sa&#7747;vattati. Atthi bhikkhave ṭh&#257;na&#7747; man&#257;pa&#7747; k&#257;tu&#7747;, ta&#241;ca kayiram&#257;na&#7747; anatth&#257;ya sa&#7747;vattati. Atthi bhikkhave ṭh&#257;na&#7747; man&#257;pa&#7747; k&#257;tu&#7747;, ta&#241;ca kayiram&#257;na&#7747; atth&#257;ya sa&#7747;vattati.</p>

					<p class="f4">Tatra bhikkhave yamida&#7747; ṭh&#257;na&#7747; aman&#257;pa&#7747; k&#257;tu&#7747;, ta&#241;ca kayiram&#257;na&#7747; anatth&#257;ya sa&#7747;vattati, ida&#7747; bhikkhave ṭh&#257;na&#7747; ubhayeneva na kattabba&#7747; ma&#241;&#241;ati. Yampida&#7747; ṭh&#257;na&#7747; aman&#257;pa&#7747; k&#257;tu&#7747;, imin&#257;pi ta&#7747; na kattabba&#7747; ma&#241;&#241;ati. Yampida&#7747; ṭh&#257;na&#7747; kayiram&#257;na&#7747; anatth&#257;ya sa&#7747;vattati, imin&#257;pi na kattabba&#7747; ma&#241;&#241;ati. Ida&#7747; bhikkhave ṭh&#257;na&#7747; ubhayeneva na kattabba&#7747; ma&#241;&#241;ati.</p>

					<p class="f4">Tatra bhikkhave yamida&#7747; ṭh&#257;na&#7747; aman&#257;pa&#7747; k&#257;tu&#7747;, ta&#241;ca kayiram&#257;na&#7747; atth&#257;ya sa&#7747;vattati, imasmi&#7747; bhikkhave ṭh&#257;ne b&#257;lo ca paṇḍito ca veditabbo purisatth&#257;me purisaviriye purisaparakkame. Na bhikkhave b&#257;lo iti paṭisa&#241;cikkhati, 'ki&#241;c&#257;pi kho ida&#7747; ṭh&#257;na&#7747; aman&#257;pa&#7747; k&#257;tu&#7747;, atha carahida&#7747; ṭh&#257;na&#7747; kayiram&#257;na&#7747; atth&#257;ya sa&#7747;vattatī'ti. So ta&#7747; ṭh&#257;na&#7747; na karoti. Tassa ta&#7747; ṭh&#257;na&#7747; akayiram&#257;na&#7747; anatth&#257;ya sa&#7747;vattati. Paṇḍito ca kho bhikkhave iti paṭisa&#7747;cikkhati: 'ki&#241;c&#257;pi kho ida&#7747; ṭh&#257;na&#7747; aman&#257;pa&#7747; k&#257;tu&#7747;, atha <a id="pg119"><span class="f2 g"><b>[page 119]</b></span></a> carahida&#7747; ṭh&#257;na&#7747; kayiram&#257;na&#7747; atth&#257;ya sa&#7747;vattatī'ti. So ta&#7747; ṭh&#257;na&#7747; karoti. Tassa ta&#7747; ṭh&#257;na&#7747; kayiram&#257;na&#7747; atth&#257;ya sa&#7747;vattatīti.</p>

					<p class="f4">1. Vinodeti hanti machasa&#7747;.</p>

					<p class="f4">[BJT Page 230]</p>

					<p class="f4">Tatra bhikkhave yamida&#7747; ṭh&#257;na&#7747; man&#257;pa&#7747; k&#257;tu&#7747;, ta&#241;ca kayiram&#257;na&#7747; anatth&#257;ya sa&#7747;vattati. Imasmimpi bhikkhave ṭh&#257;ne b&#257;lo ca paṇḍito ca veditabbo purisatth&#257;me purisaviriye purisaparakkame. Na bhikkhave b&#257;lo iti paṭisa&#7747;cikkhati: 'ki&#241;c&#257;pi kho ida&#7747; ṭh&#257;na&#7747; man&#257;pa&#7747; k&#257;tu&#7747;, atha carahida&#7747; ṭh&#257;na&#7747; kayiram&#257;na&#7747; anatth&#257;ya sa&#7747;vattatī'ti. So ta&#7747; ṭh&#257;na&#7747; karoti. Tassa ta&#7747; ṭh&#257;na&#7747; kayiram&#257;na&#7747; anatth&#257;ya sa&#7747;vattati. Paṇḍito ca kho bhikkhave iti paṭisa&#7747;cikkhati: 'ki&#241;c&#257;pi kho ida&#7747; ṭh&#257;na&#7747; man&#257;pa&#7747; k&#257;tu&#7747;, atha carahida&#7747; ṭh&#257;na&#7747; kayiram&#257;na&#7747; anatth&#257;ya sa&#7747;vattatī'ti. So ta&#7747; ṭh&#257;na&#7747; na karoti. Tassa ta&#7747; ṭh&#257;na&#7747; akayiram&#257;na&#7747; atth&#257;ya sa&#7747;vattati.</p>

					<p class="f4">Tatra bhikkhave yamida&#7747; ṭh&#257;na&#7747; man&#257;pa&#7747; k&#257;tu&#7747;, ta&#241;ca kayiram&#257;na&#7747; atth&#257;ya sa&#7747;vattati, ida&#7747; bhikkhave ṭh&#257;na&#7747; ubhayeneva kattabba&#7747; ma&#241;&#241;ati. Yampida&#7747; ṭh&#257;na&#7747; man&#257;pa&#7747; k&#257;tu&#7747;, imin&#257;pi ta&#7747; kattabba&#7747; ma&#241;&#241;ati. Yampida&#7747; ṭh&#257;na&#7747; kayiram&#257;na&#7747; atth&#257;ya sa&#7747;vattati, imin&#257;pi ta&#7747; kattabba&#7747; ma&#241;&#241;ati. Ida&#7747; bhikkhave ṭh&#257;na&#7747; ubhayeneva kattabba&#7747; ma&#241;&#241;ati.</p>

					<p class="f4">Im&#257;ni kho bhikkhave catt&#257;ri ṭh&#257;n&#257;nīti.</p>

					<p class="f4">4. 3. 2. 6.</p>

					<p class="f4">(Appam&#257;dasutta&#7747;)</p>

					<p class="f4">16. Cat&#363;hi bhikkhave ṭh&#257;nehi appam&#257;do kara&#7751;īyo. Katamehi cat&#363;hi?</p>

					<p class="f4">K&#257;yaduccarita&#7747; bhikkhave pajahatha. K&#257;yasucarita&#7747; bh&#257;vetha. Tattha ca m&#257; pam&#257;dattha. Vacīduccarita&#7747; bhikkhave pajahatha. Vacīsucarita&#7747; bh&#257;vetha. Tattha ca m&#257; pam&#257;dattha. Manoduccarita&#7747; bhikkhave pajahatha. Manosucarita&#7747; bh&#257;vetha. Tattha ca m&#257; pam&#257;dattha. Micch&#257;diṭṭhi&#7747; bhikkhave pajahatha. Samm&#257;diṭṭhi&#7747; bh&#257;vetha. Tattha ca m&#257; pam&#257;dattha.</p>

					<p class="f4"><a id="pg120"><span class="f2 g"><b>[page 120]</b></span></a> yato kho bhikkhave bhikkhuno k&#257;yaduccarita&#7747; pahī&#7751;a&#7747; hoti, k&#257;yasucarita&#7747; bh&#257;vita&#7747;. Vacīduccarita&#7747; pahī&#7751;a&#7747; hoti, vacīsucarita&#7747; bh&#257;vita&#7747;. Manoduccarita&#7747; pahī&#7751;a&#7747; hoti, manosucarita&#7747; bh&#257;vita&#7747;. Micch&#257;diṭṭhi pahī&#7751;&#257; hoti, samm&#257;diṭṭhi bh&#257;vit&#257;. So na bh&#257;yati sampar&#257;yikassa mara&#7751;ass&#257;ti.</p>

					<p class="f4">[BJT Page 232]</p>

					<p class="f4">4. 3. 2. 7.</p>

					<p class="f4">(&#256;rakkhasutta&#7747;)</p>

					<p class="f4">17. Catusu bhikkhave ṭh&#257;nesu attar&#363;pena appam&#257;do saticetaso &#257;rakkho kara&#7751;īyo. Katamesu catusu?</p>

					<p class="f4">M&#257; me rajanīyesu dhammesu citta&#7747; rajjīti attar&#363;pena appam&#257;do saticetaso &#257;rakkho kara&#7751;īyo.</p>

					<p class="f4">M&#257; me dosanīyesu dhammesu citta&#7747; dussīti attar&#363;pena appam&#257;do saticetaso &#257;rakkho kara&#7751;īyo.</p>

					<p class="f4">M&#257; me mohanīyesu dhammesu citta&#7747; muyhīti attar&#363;pena appam&#257;do saticetaso &#257;rakkho kara&#7751;īyo.</p>

					<p class="f4">M&#257; me madanīyesu dhammesu citta&#7747; majjīti attar&#363;pena appam&#257;do saticetaso &#257;rakkho kara&#7751;īyo.</p>

					<p class="f4">Yato kho bhikkhave bhikkhuno rajanīyesu dhammesu citta&#7747; na rajjati vītar&#257;gatt&#257;, dosanīyesu dhammesu citta&#7747; na dussati vītadosatt&#257;, mohanīyesu dhammesu citta&#7747; na muyhati vītamohatt&#257;, madanīyesu dhammesu citta&#7747; na majjati vītamadatt&#257;, so nacchambhati, na kampati, na vedhati, na sant&#257;sa&#7747; &#257;pajjati. Na ca pana sama&#7751;avacanahet&#363;pi gacchatīti.</p>

					<p class="f4">4. 3. 2. 8.</p>

					<p class="f4">(Sa&#7747;vejanīyasutta&#7747;)</p>

					<p class="f4">18. Catt&#257;rim&#257;ni bhikkhave saddhassa kulaputtassa dassanīy&#257;ni sa&#7747;vejanīy&#257;ni ṭh&#257;n&#257;ni. Katam&#257;ni catt&#257;ri?</p>

					<p class="f4">Idha tath&#257;gato j&#257;toti bhikkhave saddhassa kulaputtassa dassanīya&#7747; sa&#7747;vejanīya&#7747; ṭh&#257;na&#7747;.</p>

					<p class="f4">Idha tath&#257;gato anuttara&#7747; samm&#257;sambodhi&#7747; abhisambuddhoti bhikkhave saddhassa kulaputtassa dassanīya&#7747; sa&#7747;vejanīya&#7747; ṭh&#257;na&#7747;.</p>

					<p class="f4">Idha tath&#257;gato anuttara&#7747; dhammacakka&#7747; pavattesīti bhikkhave saddhassa kulaputtassa dassanīya&#7747; sa&#7747;vejanīya&#7747; ṭh&#257;na&#7747;.</p>

					<p class="f4">Idha tath&#257;gato anup&#257;dises&#257;ya nibb&#257;nadh&#257;tuy&#257; parinibbutoti bhikkhave saddhassa kulaputtassa dassanīya&#7747; sa&#7747;vejanīya&#7747; ṭh&#257;na&#7747;.</p>

					<p class="f4"><a id="pg121"><span class="f2 g"><b>[page 121]</b></span></a> im&#257;ni kho bhikkhave catt&#257;ri saddhassa kulaputtassa dassanīy&#257;ni sa&#7747;vejanīy&#257;ni ṭh&#257;n&#257;nīti.</p>

					<p class="f4">[BJT Page 234]</p>

					<p class="f4">4. 3. 2. 9.</p>

					<p class="f4">(Bhayasutta&#7747;)</p>

					<p class="f4">19. Catt&#257;rim&#257;ni bhikkhave bhay&#257;ni. Katam&#257;ni catt&#257;ri? J&#257;tibhaya&#7747; jar&#257;bhaya&#7747; vy&#257;dhibhaya&#7747; mara&#7751;abhaya&#7747;.</p>

					<p class="f4">Im&#257;ni kho bhikkhave catt&#257;ri bhay&#257;nīti.</p>

					<p class="f4">4. 3. 2. 10.</p>

					<p class="f4">(Dutiyabhayasutta&#7747;)</p>

					<p class="f4">20. Catt&#257;rim&#257;ni bhikkhave bhay&#257;ni. Katam&#257;ni catt&#257;ri? Aggibhaya&#7747; udakabhaya&#7747; r&#257;jabhaya&#7747; corabhaya&#7747;.</p>

					<p class="f4">Im&#257;ni kho bhikkhave catt&#257;ri bhay&#257;nīti.</p>

					<p class="f4">Kesīvaggo dutiyo*</p>

					<p class="f4">3. Bhayavaggo</p>

					<p class="f4">4. 3. 3. 1.</p>

					<p class="f4">(Bhayasutta&#7747;)</p>

					<p class="f4">(S&#257;vatthinid&#257;na&#7747;)</p>

					<p class="f4">21. Catt&#257;rim&#257;ni bhikkhave bhay&#257;ni. Katam&#257;ni catt&#257;ri? Att&#257;nuv&#257;dabhaya&#7747; par&#257;nuv&#257;dabhaya&#7747; daṇḍabhaya&#7747; duggatibhaya&#7747;.</p>

					<p class="f4">Katama&#241;ca bhikkhave att&#257;nuv&#257;dabhaya&#7747;? Idha bhikkhave ekacco iti paṭisa&#7747;cikkhati: "aha&#7747; ceva kho pana k&#257;yena duccarita&#7747; careyya&#7747;. V&#257;c&#257;ya duccarita&#7747; careyya&#7747;, manas&#257; duccarita&#7747; careyya&#7747;, ki&#241;ca ta&#7747; ma&#7747; 1 att&#257; sīlato na upavadeyy&#257;" ti. So att&#257;nuv&#257;dabhayassa bhīto k&#257;yaduccarita&#7747; pah&#257;ya k&#257;yasucarita&#7747; bh&#257;veti. Vacīduccarita&#7747; pah&#257;ya vacīsucarita&#7747; bh&#257;veti. Manoduccarita&#7747; pah&#257;ya manosucarita&#7747; bh&#257;veti. Suddha&#7747; att&#257;na&#7747; pariharati. Ida&#7747; vuccati bhikkhave att&#257;nuv&#257;dabhaya&#7747;.</p>

					<p class="f4">Katama&#241;ca bhikkhave par&#257;nuv&#257;dabhaya&#7747;? <a id="pg122"><span class="f2 g"><b>[page 122]</b></span></a> idha bhikkhave ekacco iti paṭisa&#7747;cikkhati: aha&#241;ceva kho pana k&#257;yena duccarita&#7747; careyya&#7747;, v&#257;c&#257;ya duccarita&#7747; careyya&#7747;, manas&#257; duccarita&#7747; careyya&#7747;, ki&#7747; ca ta&#7747; ma&#7747; 1 pare sīlato na upavadeyyunti. So par&#257;nuv&#257;dabhayassa bhīto k&#257;yaduccarita&#7747; pah&#257;ya k&#257;yasucarita&#7747; bh&#257;veti. Vacīduccarita&#7747; pah&#257;ya vacīsucarita&#7747; bh&#257;veti. Manoduccarita&#7747; pah&#257;ya manosucarita&#7747; bh&#257;veti. Suddha&#7747; att&#257;na&#7747; pariharati. Ida&#7747; vuccati bhikkhave par&#257;nuv&#257;dabhaya&#7747;.</p>

					<p class="f4">*Tassudd&#257;na&#7747;: kesī chavo patodo ca n&#257;go ṭh&#257;nena pa&#241;camī<br />
					Appam&#257;do ca &#257;rakkho sa&#7747;vejanīya&#241;ca dve bhay&#257;nīti. Machasa&#7747;.<br />
					1. Ya&#7747; ma&#7747; machasa&#7747;.</p>

					<p class="f4">[BJT Page 236]</p>

					<p class="f4">Katama&#241;ca bhikkhave daṇḍabhaya&#7747;? Idha bhikkhave ekacco passati cora&#7747; &#257;guc&#257;ri&#7747; r&#257;j&#257;no gahetv&#257; vividh&#257; kammak&#257;ra&#7751;&#257; 1 k&#257;rente kas&#257;hipi t&#257;&#7735;ente, vettehipi t&#257;&#7735;ente, addhadaṇḍakehipi t&#257;&#7735;ente, hatthampi chindante, p&#257;dampi chindante, ka&#7751;&#7751;ampi chindante, n&#257;sampi chindante, ka&#7751;&#7751;an&#257;sampi chindante, bila&#7749;gath&#257;likampi karonte, sa&#7749;khamuṇḍikampi karonte, r&#257;humukhampi karonte, jotim&#257;likampi karonte, hatthapajjotikampi karonte, erakavattikampi karonte, cīrakav&#257;sikampi karonte, e&#7751;eyyakampi karonte, balisama&#7747;sikampi karonte, kah&#257;pa&#7751;akampi karonte, kh&#257;r&#257;patacchikampi karonte, palighaparivattikampi karonte, pal&#257;lapīṭhakampi karonte, tattenapi telena osi&#241;cante, sunakhehipi kh&#257;d&#257;pente, jīvantampi s&#363;le utt&#257;sente, asin&#257;pi sīsa&#7747; chindante.</p>

					<p class="f4">Tassa eva&#7747; hoti "yath&#257;r&#363;p&#257;na&#7747; kho p&#257;pak&#257;na&#7747; kamm&#257;na&#7747; hetu cora&#7747; &#257;guc&#257;ri&#7747; r&#257;j&#257;no gahetv&#257; vividh&#257; kammak&#257;ra&#7751;&#257; k&#257;renti: kas&#257;hipi t&#257;&#7735;enti, vettehipi t&#257;&#7735;enti, addhadaṇḍakehipi t&#257;&#7735;enti, hatthampi chindanti, p&#257;dampi chindanti, hatthap&#257;dampi chindanti, ka&#7751;&#7751;ampi chindanti, n&#257;sampi chindanti, ka&#7751;&#7751;an&#257;sampi chindanti, bila&#7749;gath&#257;likampi karonti, sa&#7749;khamuṇḍikampi karonti, r&#257;humukhampi karonti, jotim&#257;likampi karonti, hatthapajjotikampi karonti, erakavattikampi karonti, cīrakav&#257;sikampi karonti, e&#7751;eyyakampi karonti, balisama&#7747;sikampi karonti, kah&#257;pa&#7751;akampi karonti, kh&#257;r&#257;patacchikampi karonti, palighaparivattikampi karonti, pal&#257;lapīṭhakampi karonti, tattenapi telena osi&#241;canti, sunakhehipi kh&#257;d&#257;penti, jīvantampi s&#363;le utt&#257;senti, asin&#257;pi sīsa&#7747; chindanti. Aha&#7747; ceva kho pana evar&#363;pa&#7747; p&#257;paka&#7747; kamma&#7747; kareyya&#7747;, mampi r&#257;j&#257;no gahetv&#257; evar&#363;p&#257; vividh&#257; kammak&#257;ra&#7751;&#257; k&#257;reyyu&#7747;: kas&#257;hipi t&#257;&#7735;eyyu&#7747;, vettehipi t&#257;&#7735;eyyu&#7747;, addhadaṇḍakehipi t&#257;&#7735;eyyu&#7747;, hatthampi chindeyyu&#7747;, p&#257;dampi chindeyyu&#7747;, hatthap&#257;dampi chindeyyu&#7747;, ka&#7751;&#7751;ampi chindeyyu&#7747;, n&#257;sampi chindeyyu&#7747;, ka&#7751;&#7751;an&#257;sampi chindeyyu&#7747;, bila&#7749;gath&#257;likampi kareyyu&#7747;, sa&#7749;khamuṇḍikampi kareyyu&#7747;, r&#257;humukhampi kareyyu&#7747;, jotim&#257;likampi kareyyu&#7747;, hatthapajjotikampi kareyyu&#7747;, erakavattikampi kareyyu&#7747;, cīrakav&#257;sikampi kareyyu&#7747;, e&#7751;eyyakampi kareyyu&#7747;, balisama&#7747;sikampi kareyyu&#7747;, kah&#257;pa&#7751;akampi kareyyu&#7747;, kh&#257;r&#257;patacchikampi kareyyu&#7747;, palighaparivattikampi kareyyu&#7747;, pal&#257;lapīṭhakampi kareyyu&#7747;, tattenapi telena osi&#241;ceyyu&#7747;, sunakhehipi kh&#257;d&#257;peyyu&#7747;, jīvantampi s&#363;le utt&#257;seyyu&#7747;, asin&#257;pi sīsa&#7747; chindeyyu"nti. So daṇḍabhayassa bhīto na paresa&#7747; p&#257;bhata&#7747; palumpanto vicarati. Ida&#7747; vuccati bhikkhave daṇḍabhaya&#7747;.</p>

					<p class="f4"><a id="pg123"><span class="f2 g"><b>[page 123]</b></span></a> katama&#241;ca bhikkhave duggatibhaya&#7747;? Idha bhikkhave ekacco iti paṭisa&#7747;cikkhati: k&#257;yaduccaritassa kho p&#257;pako vip&#257;ko abhisampar&#257;ya&#7747;. Vacīduccaritassa p&#257;pako vip&#257;ko abhisampar&#257;ya&#7747;. Manoduccaritassa p&#257;pako vip&#257;ko abhisampar&#257;ya&#7747;. Aha&#7747; ceva kho pana k&#257;yena duccarita&#7747; careyya&#7747;, v&#257;c&#257;ya duccarita&#7747; careyya&#7747;, manas&#257; duccarita&#7747; careyya&#7747;, ki&#241;ca ta&#7747; s&#257;ha&#7747; na k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; niraya&#7747; upapajjeyyanti. So duggatibhayassa bhīto k&#257;yaduccarita&#7747; pah&#257;ya k&#257;yasucarita&#7747; bh&#257;veti. Vacīduccarita&#7747; pah&#257;ya vacīsucarita&#7747; bh&#257;veti. Manoduccarita&#7747; pah&#257;ya manosucarita&#7747; bh&#257;veti. Suddha&#7747; att&#257;na&#7747; pariharati. Ida&#7747; vuccati bhikkhave duggatibhaya&#7747;.</p>

					<p class="f4">Im&#257;ni kho bhikkhave catt&#257;ri bhay&#257;nīti.</p>

					<p class="f4">1. Kammakara&#7751;&#257; machasa&#7747;.</p>

					<p class="f4">[BJT Page 238]</p>

					<p class="f4">4. 3. 3. 2.</p>

					<p class="f4">(Udakorohabhayasutta&#7747;)</p>

					<p class="f4">22. Catt&#257;rim&#257;ni bhikkhave bhay&#257;ni udakorohantassa p&#257;ṭika&#7749;khitabb&#257;ni katam&#257;ni catt&#257;ri? &#362;mibhaya&#7747;, kumbhīlabhaya&#7747;, &#257;vaṭṭabhaya&#7747;, susuk&#257;bhaya&#7747;, im&#257;ni kho bhikkhave catt&#257;ri bhay&#257;ni udakorohantassa p&#257;ṭika&#7749;khitabb&#257;ni.</p>

					<p class="f4">Evameva kho bhikkhave idh'ekaccassa kulaputtassa imasmi&#7747; dhammavinaye saddh&#257; ag&#257;rasm&#257; anag&#257;riya&#7747; pabbajito catt&#257;rim&#257;ni bhay&#257;ni p&#257;ṭika&#7749;khitabb&#257;ni. Katam&#257;ni catt&#257;ri? &#362;mibhaya&#7747;, kumbhīlabhaya&#7747;, &#257;vaṭṭabhaya&#7747;, susuk&#257;bhaya&#7747;.</p>

					<p class="f4">Katama&#241;ca bhikkhave &#363;mibhaya&#7747;? Idha bhikkhave ekacco kulaputto saddh&#257; ag&#257;rasm&#257; anag&#257;riya&#7747; pabbajito hoti "oti&#7751;&#7751;omhi j&#257;tiy&#257; jar&#257;, mara&#7751;ena, sokehi paridevehi dukkhehi domanassehi up&#257;y&#257;sehi, dukkhoti&#7751;&#7751;o dukkhapareto, appevan&#257;ma imassa kevalassa dukkhakkhandhassa antakiriy&#257; pa&#241;&#241;&#257;yeth&#257;" ti.</p>

					<p class="f4">Tamena&#7747; tath&#257; pabbajita&#7747; sam&#257;na&#7747; sabrahmac&#257;rī ovadanti anus&#257;santi: "eva&#7747; te abhikkamitabba&#7747;. Eva&#7747; te paṭikkamitabba&#7747;. Eva&#7747; te <a id="pg124"><span class="f2 g"><b>[page 124]</b></span></a> &#257;loketabba&#7747;. Eva&#7747; te viloketabba&#7747;. Eva&#7747; te sammi&#241;jitabba&#7747;. Eva&#7747; te pas&#257;ritabba&#7747;. Eva&#7747; te sa&#7749;gh&#257;ṭipattacīvara&#7747; dh&#257;retabbanti. "</p>

					<p class="f4">Tassa eva&#7747; hoti: "maya&#7747; kho pubbe ag&#257;riyabh&#363;t&#257; sam&#257;n&#257; a&#241;&#241;e ovad&#257;mapi anus&#257;s&#257;mapi. Ime panamh&#257;ka&#7747; puttamatt&#257; ma&#241;&#241;e, nattamatt&#257; ma&#241;&#241;e, ovaditabba&#7747; anus&#257;sitabba&#7747; ma&#241;&#241;antī" ti. So kupito anattamano sikkha&#7747; paccakkh&#257;ya hīn&#257;y&#257;vattati. Aya&#7747; vuccati bhikkhave bhikkhu &#363;mibhayassa bhīto sikkha&#7747; paccakkh&#257;ya hīn&#257;y&#257;vatto. &#362;mibhayanti kho bhikkhave kodhup&#257;y&#257;sasseta&#7747; adhivacana&#7747;. Ida&#7747; vuccati bhikkhave &#363;mibhaya&#7747;.</p>

					<p class="f4">Katama&#241;ca bhikkhave kumbhīlabhaya&#7747;: idha bhikkhave ekacco kulaputto saddh&#257; ag&#257;rasm&#257; anag&#257;riya&#7747; pabbajito hoti "oti&#7751;&#7751;omhi j&#257;tiy&#257; jar&#257; 1 mara&#7751;ena, sokehi paridevehi dukkhehi domanassehi up&#257;y&#257;sehi, dukkhoti&#7751;&#7751;o dukkhapareto, appevan&#257;ma imassa kevalassa dukkhakkhandhassa antakiriy&#257; pa&#241;&#241;&#257;yeth&#257;" ti.</p>

					<p class="f4">1. Jar&#257;ya machasa&#7747;.</p>

					<p class="f4">[BJT Page 240]</p>

					<p class="f4">Tamena&#7747; tath&#257; pabbajita&#7747; sam&#257;na&#7747; sabrahmac&#257;rī ovadanti anus&#257;santi: "ida&#7747; te kh&#257;ditabba&#7747;, ida&#7747; te na kh&#257;ditabba&#7747;, ida&#7747; te bhu&#241;jitabba&#7747;, ida&#7747; te na bhu&#241;jitabba&#7747;, ida&#7747; te s&#257;yitabba&#7747;, ida&#7747; te na s&#257;yitabba&#7747;, ida&#7747; te p&#257;tabba&#7747;, ida&#7747; te na p&#257;tabba&#7747;. Kappiya&#7747; te kh&#257;ditabba&#7747;, akappiya&#7747; te na kh&#257;ditabba&#7747;, kappiya&#7747; te bhu&#241;jitabba&#7747;, akappiya&#7747; te na bhu&#241;jitabba&#7747;, kappiya&#7747; te s&#257;yitabba&#7747;, akappiya&#7747; te na s&#257;yitabba&#7747;, kappiya&#7747; te p&#257;tabba&#7747;, akappiya&#7747; te na p&#257;tabba&#7747;, k&#257;le te p&#257;tabba&#7747;, vik&#257;le te na p&#257;tabba&#7747;, k&#257;le te kh&#257;ditabba&#7747;. Vik&#257;le te na kh&#257;ditabba&#7747;, k&#257;le te bhu&#241;jitabba&#7747;, vik&#257;le te na bhu&#241;jitabba&#7747;, k&#257;le te s&#257;yitabba&#7747;, vik&#257;le te na s&#257;yitabbanti".</p>

					<p class="f4">Tassa eva&#7747; hoti: "maya&#7747; kho pubbe ag&#257;riyabh&#363;t&#257; sam&#257;n&#257; ya&#7747; icch&#257;ma ta&#7747; kh&#257;d&#257;ma, ya&#7747; na icch&#257;ma ta&#7747; na kh&#257;d&#257;ma, ya&#7747; icch&#257;ma ta&#7747; bhu&#241;j&#257;ma, ya&#7747; na icch&#257;ma ta&#7747; na bhu&#241;j&#257;ma, ya&#7747; icch&#257;ma ta&#7747; s&#257;y&#257;ma. Ya&#7747; na icch&#257;ma na ta&#7747; s&#257;y&#257;ma, ya&#7747; icch&#257;ma ta&#7747; pib&#257;ma, ya&#7747; na icch&#257;ma ta&#7747; na pib&#257;ma, kappiyampi kh&#257;d&#257;ma, akappiyampi kh&#257;d&#257;ma, kappiyampi bhu&#241;j&#257;ma, akappiyampi bhu&#241;j&#257;ma, kappiyampi s&#257;y&#257;ma, akappiyampi s&#257;y&#257;ma, kappiyampi pib&#257;ma, akappiyampi pib&#257;ma, k&#257;lepi kh&#257;d&#257;ma, vik&#257;lepi kh&#257;d&#257;ma, k&#257;lepi bhu&#241;j&#257;ma, vik&#257;lepi bhu&#241;j&#257;ma, k&#257;lepi s&#257;y&#257;ma, vik&#257;lepi s&#257;y&#257;ma, k&#257;lepi <a id="pg125"><span class="f2 g"><b>[page 125]</b></span></a> pib&#257;ma, vik&#257;lepi pib&#257;ma. Yampi no saddh&#257; gahapatik&#257; div&#257; vik&#257;le pa&#7751;īta&#7747; kh&#257;danīya&#7747; v&#257; bhojanīya&#7747; v&#257; denti, tatr&#257;pime mukh&#257;vara&#7751;a&#7747; ma&#241;&#241;e karontī"ti. So kupito anattamano sikkha&#7747; paccakkh&#257;ya hīn&#257;y&#257;vattati. Aya&#7747; vuccati bhikkhave bhikkhu kumbhīlabhayassa bhīto sikkha&#7747; paccakkh&#257;ya hīn&#257;y&#257;vatto. Kumbhīlabhayanti kho bhikkhave odarikattasseta&#7747; adhivacana&#7747;. Ida&#7747; vuccati bhikkhave kumbhīlabhaya&#7747;.</p>

					<p class="f4">Katama&#241;ca bhikkhave &#257;vaṭṭabhaya&#7747;? Idha bhikkhave ekacco kulaputto saddh&#257; ag&#257;rasm&#257; anag&#257;riya&#7747; pabbajito hoti "oti&#7751;&#7751;omhi j&#257;tiy&#257; jar&#257;mara&#7751;ena, sokehi paridevehi dukkhehi domanassehi up&#257;y&#257;sehi, dukkhoti&#7751;&#7751;o dukkhapareto. Appevan&#257;ma imassa kevalassa dukkhakkhandhassa antakiriy&#257; pa&#241;&#241;&#257;yeth&#257;" ti. So eva&#7747; pabbajito sam&#257;no pubbanhasamaya&#7747; niv&#257;setv&#257; pattacīvara&#7747; &#257;d&#257;ya g&#257;ma&#7747; v&#257; nigama&#7747; v&#257; piṇḍ&#257;ya pavisati arakkhiteneva k&#257;yena arakkhit&#257;ya v&#257;c&#257;ya arakkhitena cittena anupaṭṭhit&#257;ya satiy&#257; asa&#7747;vutehi indriyehi. So tattha passati gahapati&#7747; v&#257; gahapatiputta&#7747; v&#257; pa&#241;cahi k&#257;magu&#7751;ehi samappita&#7747; sama&#7749;gibh&#363;ta&#7747; paric&#257;rayam&#257;na&#7747;. Tassa eva&#7747; hoti: "maya&#7747; kho pubbe ag&#257;riyabh&#363;t&#257; sam&#257;n&#257; pa&#241;cahi k&#257;magu&#7751;ehi samappit&#257; sama&#7749;gibh&#363;t&#257; paric&#257;rimha. Sa&#7747;vijjante kho pana me kule bhog&#257;, sakk&#257; bhoge ca bhu&#241;jitu&#7747; pu&#241;&#241;&#257;ni ca k&#257;tu&#7747;. Yann&#363;n&#257;ha&#7747; sikkha&#7747; paccakkh&#257;ya hīn&#257;y&#257;vattitv&#257; bhoge ca bhu&#241;jeyya&#7747; pu&#241;&#241;&#257;ni ca kareyyanti. " So sikkha&#7747; paccakkh&#257;ya hīn&#257;y&#257;vattati. Aya&#7747; vuccati bhikkhave bhikkhu &#257;vaṭṭabhayassa bhīto sikkha&#7747; paccakkh&#257;ya hīn&#257;y&#257;vatto. &#256;vaṭṭabhayanti kho bhikkhave pa&#241;canneta&#7747; k&#257;magu&#7751;&#257;na&#7747; adhivacana&#7747;. Ida&#7747; vuccati bhikkhave &#257;vaṭṭabhaya&#7747;.</p>

					<p class="f4">[BJT Page 242]</p>

					<p class="f4">Katama&#241;ca bhikkhave susuk&#257;bhaya&#7747;? Idha bhikkhave ekacco kulaputto saddh&#257; ag&#257;rasm&#257; anag&#257;riya&#7747; pabbajito hoti " oti&#7751;&#7751;omhi j&#257;tiy&#257; jar&#257;mara&#7751;ena sokehi paridevehi dukkhehi domanassehi up&#257;y&#257;sehi, dukkhoti&#7751;&#7751;o dukkhapareto. Appevan&#257;ma imassa kevalassa dukkhakkhandhassa antakiriy&#257; pa&#241;&#241;&#257;yeth&#257;" ti. So eva&#7747; pabbajito sam&#257;no pubbanhasamaya&#7747; niv&#257;setv&#257; pattacīvara&#7747; &#257;d&#257;ya g&#257;ma&#7747; v&#257; nigama&#7747; v&#257; piṇḍ&#257;ya <a id="pg126"><span class="f2 g"><b>[page 126]</b></span></a> pavisati arakkhiteneva k&#257;yena arakkhit&#257;ya v&#257;c&#257;ya arakkhitena cittena anupaṭṭhit&#257;ya satiy&#257; asa&#7747;vutehi indriyehi. So tattha passati m&#257;tug&#257;ma&#7747; dunnivattha&#7747; v&#257; dupp&#257;ruta&#7747; v&#257;. Tassa m&#257;tug&#257;ma&#7747; disv&#257; dunnivattha&#7747; v&#257; dupp&#257;ruta&#7747; v&#257; r&#257;go citta&#7747; anuddha&#7747;seti. So r&#257;g&#257;nuddha&#7747;sena cittena sikkha&#7747; paccakkh&#257;ya hīn&#257;y&#257;vattati. Aya&#7747; vuccati bhikkhave bhikkhu susuk&#257;bhayassa bhīto sikkha&#7747; paccakkh&#257;ya hīn&#257;y&#257;vatto. Susuk&#257;bhayanti kho bhikkhave m&#257;tug&#257;masseta&#7747; adhivacana&#7747;. Ida&#7747; vuccati bhikkhave susuk&#257;bhaya&#7747;.</p>

					<p class="f4">Im&#257;ni kho bhikkhave catt&#257;ri bhay&#257;ni idh'ekaccassa kulaputtassa imasmi&#7747; dhammavinaye saddh&#257; ag&#257;rasm&#257; anag&#257;riya&#7747; pabbajitassa p&#257;ṭika&#7749;khitabb&#257;nīti.</p>

					<p class="f4">4. 3. 3. 3.</p>

					<p class="f4">(Puggalasutta&#7747;)</p>

					<p class="f4">23. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. So tadass&#257;deti. Tannik&#257;meti. Tena ca vitti&#7747; &#257;pajja ti. Tattha ṭhito tadadhimutto tabbahulavih&#257;rī aparihīno k&#257;la&#7747; kurum&#257;no brahmak&#257;yik&#257;na&#7747; dev&#257;na&#7747; sahavyata&#7747; upapajjati. Brahmak&#257;yik&#257;na&#7747; bhikkhave dev&#257;na&#7747; kappo &#257;yuppam&#257;&#7751;a&#7747;. Tattha puthujjano y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; nirayampi gacchati. Tiracch&#257;nayonimpi gacchati. Pettivisayampi gacchati. Bhagavato pana s&#257;vako tattha y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; tasmi&#7747;yeva bhave parinibb&#257;yati. Aya&#7747; kho bhikkhave viseso, aya&#7747; adhipp&#257;yo, ida&#7747; n&#257;n&#257;kara&#7751;a&#7747; sutavato ariyas&#257;vakassa assutavat&#257; puthujjanena yadida&#7747; gatiy&#257; upapattiy&#257; sati.</p>

					<p class="f4">[BJT Page 244]</p>

					<p class="f4"><a id="pg127"><span class="f2 g"><b>[page 127]</b></span></a> puna ca para&#7747; bhikkhave idhekacco puggalo vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. So tadass&#257;deti. Tannik&#257;meti. Tena ca vitti&#7747; &#257;pajjati. Tattha ṭhito tadadhimutto tabbahulavih&#257;rī aparihīno k&#257;la&#7747; kurum&#257;no &#257;bhassar&#257;na&#7747; dev&#257;na&#7747; sahavyata&#7747; upapajjati. &#256;bhassar&#257;na&#7747; bhikkhave dev&#257;n&#257;&#7747; dve kapp&#257; &#257;yuppam&#257;&#7751;a&#7747;. Tattha puthujjano y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; nirayampi gacchati tiracch&#257;nayonimpi gacchati pettivisayampi gacchati. Bhagavato pana s&#257;vako tattha y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; tasmi&#7747; yeva bhave parinibb&#257;yati. Aya&#7747; kho bhikkhave viseso. Aya&#7747; adhipp&#257;yo. Ida&#7747; n&#257;n&#257;kara&#7751;a&#7747; sutavato ariyas&#257;vakassa assutavat&#257; puthujjanena yadida&#7747; gatiy&#257; upapattiy&#257; sati.</p>

					<p class="f4">Puna ca para&#7747; bhikkhave idhekacco puggalo pītiy&#257; ca vir&#257;g&#257; upekkhako ca viharati sato ca sampaj&#257;no sukha&#7747; ca k&#257;yena paṭisa&#7747;vedeti ya&#7747; ta&#7747; ariy&#257; &#257;cikkhanti upekkhako satim&#257; sukhavih&#257;rīti tatiya&#7747; jh&#257;na&#7747; upasampajja viharati. So tadass&#257;deti tannik&#257;meti tena ca vitti&#7747; &#257;pajjati. Tattha <a id="pg128"><span class="f2 g"><b>[page 128]</b></span></a> ṭhito tadadhimutto tabbahulavih&#257;rī aparihīno k&#257;la&#7747; kurum&#257;no subhaki&#7751;h&#257;na&#7747; dev&#257;na&#7747; sahavyata&#7747; upapajjati. Subhaki&#7751;h&#257;na&#7747; bhikkhave dev&#257;na&#7747; catt&#257;ro kapp&#257; &#257;yuppam&#257;&#7751;a&#7747;. Tattha puthujjano y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; nirayampi gacchati tiracch&#257;nayonimpi gacchati pettivisayampi gacchati. Bhagavato pana s&#257;vako tattha y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; tasmi&#7747; yeva bhave parinibb&#257;yati. Aya&#7747; kho bhikkhave viseso, aya&#7747; adhipp&#257;yo, ida&#7747; n&#257;n&#257;kara&#7751;a&#7747; sutavato ariyas&#257;vakassa assutavat&#257; puthujjanena yadida&#7747; gatiy&#257; upapattiy&#257; sati.</p>

					<p class="f4">Puna ca para&#7747; bhikkhave idhekacco puggalo sukhassa ca pah&#257;&#7751;&#257; dukkhassa ca pah&#257;&#7751;&#257; pubbeva somanassadomanass&#257;na&#7747; atthagam&#257; adukkha&#7747; asukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; upasampajja viharati. So tadass&#257;deti. Tannik&#257;meti. Tena ca vitti&#7747; &#257;pajjati. Tattha ṭhito tadadhimutto tabbahulavih&#257;rī aparihīno k&#257;la&#7747; kurum&#257;no vehapphal&#257;na&#7747; dev&#257;na&#7747; sahavyata&#7747; upapajjati. Vehapphal&#257;na&#7747; bhikkhave dev&#257;na&#7747; pa&#241;cakappasat&#257;ni &#257;yuppam&#257;&#7751;a&#7747; tattha puthujjano y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; nirayampi gacchati tiracch&#257;nayonimpi gacchati pettivisayampi gacchati. Bhagavato pana s&#257;vako tattha y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; tasmi&#7747; yeva bhave parinibb&#257;yati. . 1</p>

					<p class="f4">[BJT Page 246]<br />
					Aya&#7747; kho bhikkhave viseso, aya&#7747; adhipp&#257;yo, ida&#7747; n&#257;n&#257;kara&#7751;a&#7747; sutavato ariyas&#257;vakassa assutavat&#257; puthujjanena yadida&#7747; gatiy&#257; upapattiy&#257; sati.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 3. 4<br />
					(Dutiyapuggalasutta&#7747;)<br />
					24. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. So yadeva tattha hoti r&#363;pagata&#7747; vedan&#257;gata&#7747; sa&#241;&#241;&#257;gata&#7747; sa&#7749;kh&#257;ragata&#7747; vi&#241;&#241;&#257;&#7751;agata&#7747;, te dhamme aniccato dukkhato rogato gaṇḍato sallato aghato &#257;b&#257;dhato parato palokato su&#241;&#241;ato anattato samanupassati. So k&#257;yassa bhed&#257; parammara&#7751;&#257; suddh&#257;v&#257;s&#257;na&#7747; dev&#257;na&#7747; sahavyata&#7747; upapajjati. Aya&#7747; bhikkhave as&#257;dh&#257;ra&#7751;&#257; puthujjanehi.</p>

					<p class="f4">Puna ca para&#7747; bhikkhave idhekacco puggalo vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. So yadeva tattha hoti r&#363;pagata&#7747; vedan&#257;gata&#7747; sa&#241;&#241;&#257;gata&#7747; sa&#7749;kh&#257;ragata&#7747; vi&#241;&#241;&#257;&#7751;agata&#7747;, te dhamme aniccato dukkhato rogato gaṇḍato sallato aghato &#257;b&#257;dhato parato palokato su&#241;&#241;ato anattato samanupassati. So k&#257;yassa bhed&#257; parammara&#7751;&#257; suddh&#257;v&#257;s&#257;na&#7747; dev&#257;na&#7747; sahavyata&#7747; upapajjati. Aya&#7747; bhikkhave upapajjati. Aya&#7747; bhikkhave upapatti as&#257;dh&#257;ra&#7751;&#257; puthujjanehi.</p>

					<p class="f4">Puna ca para&#7747; bhikkhave idhekacco puggalo pītiy&#257; ca vir&#257;g&#257; upekkhako ca viharati sato ca sampaj&#257;no. Sukha&#7747; ca k&#257;yena paṭisa&#7747;vedeti. Yanta&#7747; ariy&#257; &#257;cikkhanti upekkhako satim&#257; sukhavih&#257;rīti tatiya&#7747; jh&#257;na&#7747; upasampajja viharati. So yadeva tattha hoti r&#363;pagata&#7747; vedan&#257;gata&#7747; sa&#241;&#241;&#257;gata&#7747; sa&#7749;kh&#257;ragata&#7747; vi&#241;&#241;&#257;&#7751;agata&#7747;. Te dhamme aniccato dukkhato rogato gaṇḍato sallato aghato &#257;b&#257;dhato parato palokato su&#241;&#241;ato anattato samanupassati. So k&#257;yassa bhed&#257; parammara&#7751;&#257; suddh&#257;v&#257;s&#257;na&#7747; dev&#257;na&#7747; sahavyata&#7747; upapajjati. Aya&#7747; bhikkhave upapajjati. Aya&#7747; bhikkhave upapatti as&#257;dh&#257;ra&#7751;&#257; puthujjanehi.</p>

					<p class="f4">Puna ca para&#7747; bhikkhave idhekacco puggalo sukhassa ca pah&#257;&#7751;&#257; dukkhassa ca pah&#257;&#7751;&#257; pubbeva somanassadomanass&#257;na&#7747; attha&#7747;gam&#257; adukkha&#7747; asukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; upasampajja viharati. So yadeva tattha hoti r&#363;pagata&#7747; vedan&#257;gata&#7747; sa&#241;&#241;&#257;gata&#7747; sa&#7749;kh&#257;ragata&#7747; vi&#241;&#241;&#257;&#7751;agata&#7747;, te dhamme aniccato dukkhato rogato gaṇḍato sallato aghato &#257;b&#257;dhato parato palokato su&#241;&#241;ato anattato samanupassati. So k&#257;yassa bhed&#257; parammara&#7751;&#257; suddh&#257;v&#257;s&#257;na&#7747; dev&#257;na&#7747; sahavyata&#7747; upapajjati. Aya&#7747; bhikkhave upapatti as&#257;dh&#257;ra&#7751;&#257; puthujjanehi.<br />
					Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 3. 5.<br />
					(Tatiyapuggalasutta&#7747;)</p>

					<p class="f4">25. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo mett&#257;sahagatena cetas&#257; <a id="pg129"><span class="f2 g"><b>[page 129]</b></span></a> eka&#7747; disa&#7747; pharitv&#257; viharati tath&#257; dutiya&#7747; tath&#257; tatiya&#7747; tath&#257; catutthi&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mett&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. So tadass&#257;deti ta&#7747; nik&#257;meti tena ca vitti&#7747; &#257;pajjati. Tattha ṭhito tadadhimutto tabbahulavih&#257;rī aparihīno k&#257;la&#7747; kurum&#257;no brahmak&#257;yik&#257;na&#7747; dev&#257;na&#7747; sahavyata&#7747; upapajjati. Brahmak&#257;yik&#257;na&#7747; bhikkhave dev&#257;na&#7747; kappo &#257;yuppam&#257;&#7751;a&#7747;. Tattha puthujjano y&#257;vat&#257;yuk&#257; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; nirayampi gacchati. Tiracch&#257;nayonimpi gacchati. Pettivisayampi gacchati.</p>

					<p class="f4">[BJT Page 248]</p>

					<p class="f4">Bhagavato pana s&#257;vako tattha y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;n&#257;&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; tasmi&#7747; yeva bhave parinibb&#257;yati. Aya&#7747; kho bhikkhave viseso aya&#7747; adhipp&#257;yo ida&#7747; n&#257;n&#257;kara&#7751;a&#7747; sutavato ariyas&#257;vakassa assutavat&#257; puthujjanena yadida&#7747; gatiy&#257; upapattiy&#257; sati.</p>

					<p class="f4">Puna ca para&#7747; bhikkhave idhekacco puggalo karu&#7751;&#257;sahagatena cetas&#257; eka&#7747; disa&#7747; pharitv&#257; viharati, tath&#257; dutiya&#7747; tath&#257; tatiya&#7747; tath&#257; catutthi&#7747; iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; karu&#7751;&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. So tadass&#257;deti ta&#7747; nik&#257;meti tena ca vitti&#7747; &#257;pajjati. Tattha ṭhito tadadhimutto tabbahulavih&#257;rī aparihīno k&#257;la&#7747; kurum&#257;no &#257;bhassar&#257;na&#7747; dev&#257;na&#7747; sahavyata&#7747; upapajjati. &#256;bhassar&#257;na&#7747; bhikkhave dev&#257;na&#7747; dve kapp&#257; &#257;yuppam&#257;&#7751;a&#7747;. Ta&#7747; sabba&#7747; khepetv&#257; nirayampi gacchati. Tiracch&#257;nayonimpi gacchati. Pettivisayampi gacchati. Bhagavato pana s&#257;vako tattha y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; tasmi&#7747;. Yeva bhave parinibb&#257;yati. Aya&#7747; kho bhikkhave viseso aya&#7747; adhipp&#257;yo ida&#7747; n&#257;n&#257;kara&#7751;a&#7747; sutavato ariyas&#257;vakassa assutavat&#257; puthujjanena yadida&#7747; gatiy&#257; upapattiy&#257; sati.</p>

					<p class="f4">Puna ca para&#7747; bhikkhave idhekacco puggalo mudit&#257;sahagatena cetas&#257; eka&#7747; dis&#257; paritv&#257; viharati tath&#257; dutiya&#7747; tath&#257; tatiya&#7747; tath&#257; catutthi&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mudit&#257; sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. So tadass&#257;deti ta&#7747; nik&#257;meti tena ca vitta&#7747; &#257;pajjati. Tattha ṭhito tadadhimutto tabbahulavih&#257;rī aparihīno k&#257;la&#7747; kurum&#257;no subhaki&#7751;h&#257;na&#7747; dev&#257;na&#7747; sahavyata&#7747; upapajjati. Subhaki&#7751;h&#257;na&#7747; bhikkhave dev&#257;na&#7747; catt&#257;ro kapp&#257; &#257;yuppam&#257;&#7751;a&#7747;. Tattha puthujjano y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; nirayampi gacchati. Tiracch&#257;nayonimpi gacchati. Pettivisayampi gacchati. Bhagavato pana s&#257;vako tattha y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; tasmi&#7747; yeva bhave parinibb&#257;yati. Aya&#7747; kho bhikkhave viseso, aya&#7747; adhipp&#257;yo. Ida&#7747; n&#257;n&#257;kara&#7751;a&#7747; sutavato ariyas&#257;vakassa assutavat&#257; puthujjanena yadida&#7747; gatiy&#257; upapattiy&#257; sati.</p>

					<p class="f4">Puna ca para&#7747; bhikkhave idhekacco puggalo upekkh&#257;sahagatena* cetas&#257; eka&#7747; disa&#7747; pharitv&#257; viharati tath&#257; dutiya&#7747; tath&#257; tatiya&#7747; tath&#257; catutthi&#7747;, iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; upekkh&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. So tadass&#257;deti ta&#7747; nik&#257;meti tena ca vitti&#7747; &#257;pajjati. Tattha ṭhito tadadhimutto tabbahulavih&#257;rī aparihīno k&#257;la&#7747; kurum&#257;no vehapphal&#257;na&#7747; dev&#257;na&#7747; sahavyata&#7747; upapajjati. Vehapphal&#257;na&#7747; bhikkhave dev&#257;na&#7747; pa&#241;cakappasat&#257;ni &#257;yuppam&#257;&#7751;a&#7747;. Tattha puthujjano y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; nirayampi gacchati. Tiracch&#257;nayonimpi gacchati. Pettivisayampi gacchati. Bhagavato pana s&#257;vako tattha y&#257;vat&#257;yuka&#7747; ṭhatv&#257; y&#257;vataka&#7747; tesa&#7747; dev&#257;na&#7747; &#257;yuppam&#257;&#7751;a&#7747; ta&#7747; sabba&#7747; khepetv&#257; tasmi&#7747; yeva bhave parinibb&#257;yati. Aya&#7747; kho bhikkhave viseso aya&#7747; adhipp&#257;yo. Ida&#7747; n&#257;n&#257;kara&#7751;a&#7747; sutavato ariyas&#257;vakassa assutavat&#257; puthujjanena yadida&#7747; gatiy&#257; upapattiy&#257; sati.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 3. 6.<br />
					(Catutthapuggalasutta&#7747;)</p>

					<p class="f4"><a id="pg130"><span class="f2 g"><b>[page 130]</b></span></a><br />
					26. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?<br />
					Idha bhikkhave ekacco puggalo mett&#257;sahagatena cetas&#257; eka&#7747; disa&#7747; pharitv&#257; viharati. Tath&#257; dutiya&#7747; tath&#257; tatiya&#7747; tath&#257; catutthi&#7747; iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mett&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. So yadeva tattha hoti r&#363;pagata&#7747; vedan&#257;gata&#7747; sa&#241;&#241;&#257;gata&#7747; sa&#7749;kh&#257;ragata&#7747; vi&#241;&#241;&#257;&#7751;agata&#7747;, te dhamme aniccato dukkhato rogato gaṇḍato sallato aghato &#257;b&#257;dhato parato palokato su&#241;&#241;ato anattato samanupassati. So k&#257;yassa bhed&#257; parammara&#7751;&#257; suddh&#257;v&#257;s&#257;na&#7747; dev&#257;na&#7747; sahavyata&#7747; upapajjati. Aya&#7747; kho bhikkhave upapattī as&#257;dh&#257;ra&#7751;&#257; puthujjanehi.</p>

					<p class="f4">
					Imesa&#7747; suttappades&#257;na&#7747; peyy&#257;lamukh&#257;nī 'sīmu, machasa&#7747;, potthakesu aṭṭh&#257;napatit&#257;ni dissanti.<br />
					Sy&#257;mapotthake sutta&#7747; sampu&#7751;&#7751;ameva dissati.</p>

					<p class="f4">[BJT Page 250]<br />
					Puna ca para&#7747; bhikkhave idhekacco puggalo karu&#7751;&#257;sahagatena cetas&#257; eka&#7747; disa&#7747; pharitv&#257; viharati. Tath&#257; dutiya&#7747; tath&#257; tatiya&#7747; tath&#257; catutthi&#7747; iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; karu&#7751;&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. So yadeva tattha hoti r&#363;pagata&#7747; vedan&#257;gata&#7747; sa&#241;&#241;&#257;gata&#7747; sa&#7749;kh&#257;ragata&#7747; vi&#241;&#241;&#257;&#7751;agata&#7747; te dhamme aniccato dukkhato rogato gaṇḍato sallato aghato &#257;b&#257;dhato parato palokato su&#241;&#241;ato anattato samanupassati. So k&#257;yassa bhed&#257; parammara&#7751;&#257; suddh&#257;v&#257;s&#257;na&#7747; dev&#257;na&#7747; sahavyata&#7747; upapajjati. Aya&#7747; bhikkhave upapatti as&#257;dh&#257;ra&#7751;&#257; puthujjanehi.</p>

					<p class="f4">Puna ca para&#7747; bhikkhave idhekacco puggalo mudit&#257;sahagatena cetas&#257; eka&#7747; disa&#7747; pharitv&#257; viharati. Tath&#257; dutiya&#7747; tath&#257; tatiya&#7747; tath&#257; catutthi&#7747; iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mudit&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. So yadeva tattha hoti r&#363;pagata&#7747; vedan&#257;gata&#7747; sa&#241;&#241;&#257;gata&#7747; sa&#7749;kh&#257;ragata&#7747; vi&#241;&#241;&#257;&#7751;agata&#7747; te dhamme aniccato dukkhato rogato gaṇḍato sallato aghato &#257;b&#257;dhato parato palokato su&#241;&#241;ato anattato samanupassati. So k&#257;yassa bhed&#257; parammara&#7751;&#257; suddh&#257;v&#257;s&#257;na&#7747; dev&#257;na&#7747; sahavyata&#7747; upapajjati. Aya&#7747; bhikkhave upapatti as&#257;dh&#257;ra&#7751;&#257; puthujjanehi.</p>

					<p class="f4">Puna ca para&#7747; bhikkhave idhekacco puggalo upekkh&#257;sahagatena cetas&#257; eka&#7747; disa&#7747; pharitv&#257; viharati. Tath&#257; dutiya&#7747; tath&#257; tatiya&#7747; tath&#257; catutthi&#7747; iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; upekkh&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. So yadeva tattha hoti r&#363;pagata&#7747; vedan&#257;gata&#7747; sa&#241;&#241;&#257;gata&#7747; sa&#7749;kh&#257;ragata&#7747; vi&#241;&#241;&#257;&#7751;agata&#7747; te dhamme aniccato dukkhato rogato gaṇḍato sallato aghato &#257;b&#257;dhato parato palokato su&#241;&#241;ato anattato samanupassati. So k&#257;yassa bhed&#257; parammara&#7751;&#257; suddh&#257;v&#257;s&#257;na&#7747; dev&#257;na&#7747; sahavyata&#7747; uppajjati. Aya&#7747; bhikkhave upapatti as&#257;dh&#257;ra&#7751;&#257; puthujjanehi.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 3. 7<br />
					(Tath&#257;gata acchariyasutta&#7747;)</p>

					<p class="f4">27. Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; catt&#257;ro acchariy&#257; abbhut&#257; dhamm&#257; p&#257;tubhavanti. Katame catt&#257;ro?</p>

					<p class="f4">Yad&#257; bhikkhave bodhisatto tusit&#257; k&#257;y&#257; cavitv&#257; sato sampaj&#257;no m&#257;tukucchi&#7747; okkamati, atha sadevake loke sam&#257;rake sabrahmake, sassama&#7751;abr&#257;hma&#7751;iy&#257; paj&#257;ya sadevamanuss&#257;ya appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;na&#7747; dev&#257;nubh&#257;va&#7747;. Y&#257;pi t&#257; lokantarik&#257; agh&#257; asa&#7747;vut&#257; andhak&#257;r&#257; andhak&#257;ratimis&#257; yatthimesa&#7747; candimasuriy&#257;na&#7747; eva&#7747; mahiddhik&#257;na&#7747; eva&#7747; mah&#257;nubh&#257;v&#257;na&#7747; &#257;bh&#257; n&#257;nubhonti, tatthapi appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;na&#7747; dev&#257;nubh&#257;va&#7747;. Yepi tattha satt&#257; upapann&#257; tepi tenobh&#257;sena a&#241;&#241;ama&#241;&#241;a&#7747; sa&#241;j&#257;nanti "a&#241;&#241;epi kira bho santi satt&#257; idh&#363;papann&#257;" ti.</p>

					<p class="f4"><a id="pg131"><span class="f2 g"><b>[page 131]</b></span></a> tath&#257;gatassa bhikkhave arahato samm&#257;sambuddhassa p&#257;tubh&#257;v&#257; aya&#7747; paṭhamo acchariyo abbhuto dhammo p&#257;tubhavati.</p>

					<p class="f4">Puna ca para&#7747; bhikkhave yad&#257; bodhisatto sato sampaj&#257;no m&#257;tukucchism&#257; nikkhamati, atha sadevake loke sam&#257;rake sabrahmake, sassama&#7751;abr&#257;hma&#7751;iy&#257; paj&#257;ya sadevamanuss&#257;ya appam&#257;&#7751;o u&#7735;&#257;ro obh&#257;so p&#257;tubhavati. Atikkammeva dev&#257;na&#7747; dev&#257;nubh&#257;va&#7747;. Y&#257;pi t&#257; lokantarik&#257; agh&#257; asa&#7747;vut&#257; andhak&#257;r&#257; andhak&#257;ratimis&#257; yatthimesa&#7747; candimasuriy&#257;na&#7747; eva&#7747; mahiddhik&#257;na&#7747; eva&#7747; mah&#257;nubh&#257;v&#257;na&#7747; &#257;bh&#257; n&#257;nubhonti, tatthapi appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;n&#257;&#7747; dev&#257;nubh&#257;va&#7747;. Yepi tattha satt&#257; upapann&#257;, tepi tenobh&#257;sena a&#241;&#241;ama&#241;&#241;a&#7747; sa&#241;j&#257;nanti "a&#241;&#241;epi kira bho santi satt&#257; idh&#363;papann&#257;" ti.</p>

					<p class="f4">[BJT Page 252]<br />
					Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; aya&#7747; dutiyo acchariyo abbhuto dhammo p&#257;tubhavati.<br />
					Puna ca para&#7747; bhikkhave yad&#257; tath&#257;gato anuttara&#7747; samm&#257;sambodhi&#7747; abhisambujjhati, atha sadevake loke sam&#257;rake sabrahmake, sassama&#7751;abr&#257;hma&#7751;iy&#257; paj&#257;ya sadevamanuss&#257;ya appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;na&#7747; dev&#257;nubh&#257;va&#7747; y&#257;pi t&#257; lokantarik&#257; agh&#257; asa&#7747;vut&#257; andhak&#257;r&#257; andhak&#257;ratimis&#257; yatthimesa&#7747; candimasuriy&#257;na&#7747; eva&#7747; mahiddhik&#257;na&#7747; eva&#7747; mah&#257;nubh&#257;v&#257;na&#7747; &#257;bh&#257; n&#257;nubhonti, tatthapi appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;na&#7747; dev&#257;nubh&#257;va&#7747;. Yepi tattha satt&#257; upapann&#257; tepi tenobh&#257;sena a&#241;&#241;ama&#241;&#241;a&#7747; sa&#241;j&#257;nanti. "A&#241;&#241;epi kira bho santi satt&#257; idh&#363;papann&#257;" ti.</p>

					<p class="f4">Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; aya&#7747; tatiyo acchariyo abbhuto dhammo p&#257;tubhavati.</p>

					<p class="f4">Puna ca para&#7747; bhikkhave yad&#257; tath&#257;gato anuttara&#7747; dhammacakka&#7747; pavatteti, atha sadevake loke sam&#257;rake sabrahmake, sassama&#7751;abr&#257;hma&#7751;iy&#257; paj&#257;ya sadevamanuss&#257;ya appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;na&#7747; dev&#257;nubh&#257;va&#7747;. Y&#257;pi t&#257; lokantarik&#257; agh&#257; asa&#7747;vut&#257; andhak&#257;r&#257; andhak&#257;ratimis&#257; yatthimesa&#7747; candimasuriy&#257;na&#7747; eva&#7747; mahiddhik&#257;na&#7747; eva&#7747; mah&#257;nubh&#257;v&#257;na&#7747; &#257;bh&#257; n&#257;nubhonti, tatthapi appam&#257;&#7751;o u&#7735;&#257;ro obh&#257;so p&#257;tubhavati atikkammeva dev&#257;na&#7747; dev&#257;nubh&#257;va&#7747;. Yepi tattha satt&#257; upapann&#257; tepi tenobh&#257;sena a&#241;&#241;ama&#241;&#241;a&#7747; sa&#241;j&#257;nanti "a&#241;&#241;epi kira bho santi satt&#257; idh&#363;papann&#257;" ti.</p>

					<p class="f4">Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; aya&#7747; catuttho acchariyo abbhuto dhammo p&#257;tubhavati.</p>

					<p class="f4">Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; ime catt&#257;ro acchariy&#257; abbhut&#257; dhamm&#257; p&#257;tubhavantīti.</p>

					<p class="f4">4. 3. 3. 8.<br />
					(Dutiyatath&#257;gatacchariyasutta&#7747;)</p>

					<p class="f4">28. Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; catt&#257;ro acchariy&#257; abbhut&#257; dhamm&#257; p&#257;tubhavanti. Katame catt&#257;ro?<br />
					&#256;lay&#257;r&#257;m&#257; bhikkhave paj&#257; &#257;layarat&#257; &#257;layasammudit&#257; s&#257; tath&#257;gatena an&#257;laye dhamme desiyam&#257;ne suss&#363;sati. Sota&#7747; odahati. A&#241;&#241;&#257;citta&#7747; upaṭṭhapeti.</p>

					<p class="f4">Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; aya&#7747; paṭhamo acchariyo abbhuto dhammo p&#257;tubhavati.</p>

					<p class="f4">[BJT Page 254]<br />
					M&#257;n&#257;r&#257;m&#257; bhikkhave paj&#257; m&#257;narat&#257; m&#257;nasammudit&#257;. S&#257; <a id="pg132"><span class="f2 g"><b>[page 132]</b></span></a> tath&#257;gatena m&#257;navinaye dhamme desiyam&#257;ne suss&#363;sati. Sota&#7747; odahati. A&#241;&#241;&#257;citta&#7747; upaṭṭhapeti.<br />
					Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; aya&#7747; dutiyo acchariyo abbhuto dhammo p&#257;tubhavati.<br />
					Anupasam&#257;r&#257;m&#257; bhikkhave paj&#257; anupasamarat&#257; anupasamasammudit&#257;. S&#257; tath&#257;gatena opasamike dhamme desiyam&#257;ne suss&#363;sati. Sota&#7747; odahati. A&#241;&#241;&#257;citta&#7747; upaṭṭhapeti.</p>

					<p class="f4">Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; aya&#7747; tatiyo acchariyo abbhuto dhammo p&#257;tubhavati.<br />
					Avijj&#257;gat&#257; bhikkhave paj&#257; aṇḍabh&#363;t&#257;1. Pariyonaddh&#257; s&#257; tath&#257;gatena avijj&#257;vinaye dhamme desiyam&#257;ne suss&#363;sati. Sota&#7747; odahati. A&#241;&#241;&#257;citta&#7747; upaṭṭhapeti. Tath&#257;gatassa bhikkhave arahato samm&#257;sambuddhassa p&#257;tubh&#257;v&#257; aya&#7747; catuttho acchariyo abbhuto dhammo p&#257;tubhavati.</p>

					<p class="f4">Tath&#257;gatassa bhikkhave arahato samm&#257; sambuddhassa p&#257;tubh&#257;v&#257; ime catt&#257;ro acchariy&#257; abbhut&#257; dhamm&#257; p&#257;tubhavantīti.</p>

					<p class="f4">4. 3. 3. 9.<br />
					(&#256;nandacchariyasutta&#7747;)</p>

					<p class="f4">29. Catt&#257;rome bhikkhave acchariy&#257; abbhut&#257; dhamm&#257; &#257;nande. Katame catt&#257;ro?</p>

					<p class="f4">Sace bhikkhave bhikkhuparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ce &#257;nando dhamma&#7747; bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave bhikkhuparis&#257; hoti. Atha &#257;nando tu&#7751;hī bhavati.</p>

					<p class="f4">Sace bhikkhave bhikkhunīparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ce &#257;nando dhamma&#7747; bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave bhikkhunīparis&#257; hoti. Atha &#257;nando tu&#7751;hī bhavati.</p>

					<p class="f4">Sace bhikkhave up&#257;sakaparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ve &#257;nando dhamma&#7747; bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave up&#257;sakaparis&#257; hoti. Atha &#257;nando tu&#7751;hī bhavati.</p>

					<p class="f4">Sace bhikkhave up&#257;sik&#257;paris&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ce &#257;nando dhamma bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave up&#257;sik&#257;paris&#257; hoti. Atha &#257;nando tu&#7751;hī bhavati.</p>

					<p class="f4">Ime kho bhikkhave catt&#257;ro acchariy&#257; abbhut&#257; dhamm&#257; &#257;nandeti.</p>

					<p class="f4">1. Andhabh&#363;t&#257; sīmu.</p>

					<p class="f4">[BJT Page 256]<br />
					4. 3. 3. 10<br />
					(Cakkavattiacchariyasutta&#7747;)</p>

					<p class="f4">30. <a id="pg133"><span class="f2 g"><b>[page 133]</b></span></a> catt&#257;rome bhikkhave acchariy&#257; abbhut&#257; dhamm&#257; ra&#241;&#241;e cakkavattimhi. Katame catt&#257;ro?</p>

					<p class="f4">Sace bhikkhave khattiyaparis&#257; r&#257;j&#257;na&#7747; cakkavatti&#7747; dassan&#257;ya upasa&#7749;kamati. Dassanena s&#257; attaman&#257; hoti. Tattha1. Ce r&#257;j&#257; cakkavattī bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave khattiyaparis&#257; hoti. Atha r&#257;j&#257; cakkavattī tu&#7751;hī bhavati.</p>

					<p class="f4">Sace bhikkhave br&#257;hma&#7751;aparis&#257; r&#257;j&#257;na&#7747; cakkavatti&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ce r&#257;j&#257; cakkavattī bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave br&#257;hma&#7751;aparis&#257; hoti. Atha r&#257;j&#257; cakkavattī tu&#7751;hī bhavati.</p>

					<p class="f4">Sace bhikkhave gahapatiparis&#257; r&#257;j&#257;na&#7747; cakkavatti&#7747; dassan&#257;ya upasa&#7749;kamati. Dassanena s&#257; attaman&#257; hoti. Tattha ce r&#257;j&#257; cakkavattī bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave gahapatiparis&#257; hoti. Atha r&#257;j&#257; cakkavattī tu&#7751;hī bhavati.</p>

					<p class="f4">Sace bhikkhave sama&#7751;aparis&#257; r&#257;j&#257;na&#7747; cakkavatti&#7747; dassan&#257;ya upasa&#7749;kamati dassanena s&#257; attaman&#257; hoti. Tattha ce r&#257;j&#257; cakkavattī bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave sama&#7751;aparis&#257; hoti. Atha r&#257;j&#257; cakkavattī tu&#7751;hī bhavati.</p>

					<p class="f4">Ime kho bhikkhave catt&#257;ro acchariy&#257; abbhut&#257; dhamm&#257; ra&#241;&#241;e cakkavattimhi.</p>

					<p class="f4">Evameva kho bhikkhave catt&#257;ro acchariy&#257; abbhut&#257; dhamm&#257; &#257;nande. Katame catt&#257;ro?</p>

					<p class="f4">Sace bhikkhave bhikkhuparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ce &#257;nando dhamma&#7747; bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave bhikkhuparis&#257; hoti. Atha &#257;nando tu&#7751;hī bhavati.</p>

					<p class="f4">Sace bhikkhave bhikkhunīparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ce &#257;nando dhamma&#7747; bh&#257;sati bh&#257;sitenapi s&#257; attaman&#257; hoti. Atitt&#257;va bhikkhave bhikkhunīparis&#257; hoti. Atha &#257;nando tu&#7751;hī bhavati,</p>

					<p class="f4">Sace bhikkhave up&#257;sakaparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ce &#257;nando dhamma&#7747; bh&#257;sati bh&#257;sitenapi s&#257; attaman&#257; hoti. Atitt&#257;va bhikkhave up&#257;sakaparis&#257; hoti. Atha &#257;nando tu&#7751;hī bhavati.</p>

					<p class="f4">Sace bhikkhave up&#257;sikaparis&#257; &#257;nanda&#7747; dassan&#257;ya upasa&#7749;kamati, dassanena s&#257; attaman&#257; hoti. Tattha ce &#257;nando dhamma&#7747; bh&#257;sati, bh&#257;sitenapi s&#257; attaman&#257; hoti. Atitt&#257;va bhikkhave up&#257;sikaparis&#257; hoti. Atha &#257;nando tu&#7751;hī bhavati.</p>

					<p class="f4">Ime kho bhikkhave catt&#257;ro acchariy&#257; abbhut&#257; dhamm&#257; &#257;nandeti.</p>

					<p class="f4">Bhayavaggo tatiyo*</p>

					<p class="f4">1. Tatra machasa&#7747;.<br />
					*Tassudd&#257;na&#7747;: att&#257;nuv&#257;da &#363;mi ca dve ca n&#257;n&#257; dve ca honti.<br />
					Mett&#257; dve ca acchariy&#257; apar&#257; ca tath&#257; duveti.</p>

					<p class="f4">[BJT Page 258]<br />
					4. Puggalavaggo<br />
					4. 3. 4. 1<br />
					(Sa&#7747;yojanapuggalasutta&#7747;)<br />
					(S&#257;vatthinid&#257;na&#7747;)</p>

					<p class="f4">51. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekaccassa puggalassa orambh&#257;giy&#257;ni sa&#7747;yojan&#257;ni appahī&#7751;&#257;ni honti. Upapattipaṭil&#257;bhiy&#257;ni sa&#7747;yojan&#257;ni appahī&#7751;&#257;ni honti. Bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni honti.</p>

					<p class="f4"><a id="pg134"><span class="f2 g"><b>[page 134]</b></span></a> idha pana bhikkhave ekaccassa puggalassa orambh&#257;giy&#257;ni sa&#7747;yojan&#257;ni pahī&#7751;&#257;ni honti. Upapattipaṭil&#257;bhiy&#257;ni sa&#7747;yojan&#257;ni appahī&#7751;&#257;ni honti. Bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni honti.</p>

					<p class="f4">Idha pana bhikkhave ekaccassa puggalassa orambh&#257;giy&#257;ni sa&#7747;yojan&#257;ni pahī&#7751;&#257;ni honti. Upapattipaṭil&#257;bhiy&#257;ni sa&#7747;yojan&#257;ni pahī&#7751;&#257;ni honti. Bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni honti.</p>

					<p class="f4">Idha pana bhikkhave ekaccassa puggalassa orambh&#257;giy&#257;ni sa&#7747;yojan&#257;ni pahī&#7751;&#257;ni honti. Upapattipaṭil&#257;bhiy&#257;ni sa&#7747;yojan&#257;ni pahī&#7751;&#257;ni honti. Bhavapaṭil&#257;bhiy&#257;ni sa&#7747;yojan&#257;ni pahī&#7751;&#257;ni honti.</p>

					<p class="f4">Katamassa bhikkhave puggalassa orambh&#257;giy&#257;ni sa&#7747;yojan&#257;ni appahī&#7751;&#257;ni, upapattipaṭil&#257;bhiy&#257;ni sa&#7747;yojan&#257;ni appahī&#7751;&#257;ni, bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni? Sakad&#257;g&#257;missa1. Imassa kho bhikkhave puggalassa orambh&#257;giy&#257;ni sa&#7747;yojan&#257;ni appahī&#7751;&#257;ni upapattipaṭil&#257;bhiy&#257;ni sa&#7747;yojan&#257;ni appahī&#7751;&#257;ni. Bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni.</p>

					<p class="f4">Katamassa bhikkhave puggalassa orambh&#257;giy&#257;ni sa&#7747;yojan&#257;ni pahī&#7751;&#257;ti, upapattipaṭil&#257;bhiy&#257;ni sa&#7747;yojan&#257;ni appahī&#7751;&#257;ni, bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni? Uddha&#7747;sotassa akaniṭṭhag&#257;mino. Imassa kho bhikkhave puggalassa orambh&#257;giy&#257;ni sa&#7747;yojan&#257;ni pahī&#7751;&#257;ni. Upapattipaṭil&#257;bhiy&#257;ni sa&#7747;yojan&#257;ni appahī&#7751;&#257;ni. Bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni.</p>

					<p class="f4">Katamassa bhikkhave puggalassa orambh&#257;giy&#257;ni sa&#7747;yojan&#257;ni pahī&#7751;&#257;ni, upapattipaṭil&#257;bhiy&#257;ni sa&#7747;yojan&#257;ni pahī&#7751;&#257;ni, bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni? Antar&#257;parinibb&#257;yissa. Imassa kho bhikkhave puggalassa orambh&#257;giy&#257;ni sa&#7747;yojan&#257;ni pahī&#7751;&#257;ni. Upapattipaṭil&#257;bhiy&#257;ni sa&#7747;yojan&#257;ni pahī&#7751;&#257;ni. Bhavapaṭil&#257;bhiy&#257;ni sa&#7747;yojan&#257;ni appahī&#7751;&#257;ni.</p>

					<p class="f4">1. Sakad&#257;g&#257;mikassa sīmu.</p>

					<p class="f4">[BJT Page 260]<br />
					Katamassa bhikkhave puggalassa orambh&#257;giy&#257;ni sa&#7747;yojan&#257;ni pahī&#7751;&#257;ni, upapattipaṭil&#257;bhiy&#257;ni sa&#7747;yojan&#257;ni pahī&#7751;&#257;ni, bhavapaṭil&#257;bhiy&#257;ni sa&#7747;yojan&#257;ni pahī&#7751;&#257;ni? Arahato. Imassa kho bhikkhave puggalassa orambh&#257;giy&#257;ni sa&#7747;yojan&#257;ni pahī&#7751;&#257;ni. Upapattipaṭil&#257;bhiy&#257;ni sa&#7747;yojan&#257;ni pahī&#7751;&#257;ni. Bhavapaṭil&#257;bhiy&#257;ni sa&#7747;yojan&#257;ni pahī&#7751;&#257;ni.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 4. 2.<br />
					(Paṭibh&#257;napuggalasutta&#7747;)</p>

					<p class="f4">32. <a id="pg135"><span class="f2 g"><b>[page 135]</b></span></a> catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Yuttapaṭibh&#257;no1. Na muttapaṭibh&#257;no, muttapaṭibh&#257;no na yuttapaṭibh&#257;no, yuttapaṭibh&#257;no ca muttapaṭibh&#257;no ca, neva yuttapaṭibh&#257;no neva muttapaṭibh&#257;no.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 4. 3<br />
					(Neyyapuggalasutta&#7747;)</p>

					<p class="f4">33. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Ugghaṭita&#241;&#241;&#363;, vipacita&#241;&#241;&#363;, neyyo, padaparamo.<br />
					Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 4. 4.<br />
					(Phalupajivīpuggalasutta&#7747;)</p>

					<p class="f4">34. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Uṭṭh&#257;naphalupajīvī2. Na kammaphalupajīvī, kammaphalupajīvī na uṭṭh&#257;naphalupajīvī, uṭṭh&#257;naphalupajīvī ca kammaphalupajivī ca nevuṭṭh&#257;naphalupajīvi neva kammaphalupajīvī.<br />
					Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">1. Yuttappaṭibh&#257;no na muttappaṭibh&#257;no machasa&#7747;<br />
					2. Uṭṭh&#257;naphalupajīvī ceva machasa&#7747;.</p>

					<p class="f4">[BJT Page 262]</p>

					<p class="f4">4. 3. 4. 5.<br />
					(Vajjapuggalasutta&#7747;)</p>

					<p class="f4">35. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">S&#257;vajjo, vajjabahulo, appavajjo, anavajjo.</p>

					<p class="f4">Katha&#241;ca bhikkhave puggalo s&#257;vajjo hoti? Idha bhikkhave ekacco puggalo s&#257;vajjena k&#257;yakammena samann&#257;gato hoti, s&#257;vajjena vacīkammena samann&#257;gato hoti, s&#257;vajjena manokammena samann&#257;gato hoti. Eva&#7747; kho bhikkhave puggalo s&#257;vajjo hoti.</p>

					<p class="f4"><a id="pg136"><span class="f2 g"><b>[page 136]</b></span></a> katha&#241;ca bhikkhave puggalo vajjabahulo hoti? Idha bhikkhave ekacco puggalo s&#257;vajjena bahula&#7747; k&#257;yakammena samann&#257;gato hoti, appa&#7747; anavajjena. S&#257;vajjena bahula&#7747; vacīkammena samann&#257;gato hoti, appa&#7747; anavajjena. S&#257;vajjena bahula&#7747; manokammena samann&#257;gato hoti, appa&#7747; anavajjena. Eva&#7747; kho bhikkhave puggalo vajjabahulo hoti.</p>

					<p class="f4">Katha&#241;ca bhikkhave puggalo appavajjo hoti? Idha bhikkhave ekacco puggalo anavajjena bahula&#7747; k&#257;yakammena samann&#257;gato hoti, appa&#7747; s&#257;vajjena. Anavajjena bahula&#7747; vacīkammena samann&#257;gato hoti, appa&#7747; s&#257;vajjena. Anavajjena bahula&#7747; manokammena samann&#257;gato hoti, appa&#7747; s&#257;vajjena. Eva&#7747; kho bhikkhave puggalo appavajjo hoti.</p>

					<p class="f4">Katha&#241;ca bhikkhave puggalo anavajjo hoti? Idha bhikkhave ekacco puggalo anavajjena k&#257;yakammena samann&#257;gato hoti, anavajjena vacīkammena samann&#257;gato hoti, anavajjena manokammena samann&#257;gato hoti. Eva&#7747; kho bhikkhave puggalo anavajjo hoti.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 4. 6<br />
					(Parip&#363;rak&#257;ripuggalasutta&#7747;)</p>

					<p class="f4">36. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo sīlesu na parip&#363;rak&#257;rī hoti, sam&#257;dhismi&#7747; na parip&#363;rak&#257;rī, pa&#241;&#241;&#257;ya na parip&#363;rak&#257;rī. Idha pana bhikkhave ekacco puggalo sīlesu parip&#363;rak&#257;rī hoti, sam&#257;dhismi&#7747; na parip&#363;rak&#257;rī, pa&#241;&#241;&#257;ya na parip&#363;rak&#257;rī idha pana bhikkhave ekacco puggalo sīlesu parip&#363;rak&#257;rī hoti, sam&#257;dhismi&#7747; parip&#363;rak&#257;rī, pa&#241;&#241;&#257;ya na parip&#363;rak&#257;rī. Idha pana bhikkhave ekacco puggalo sīlesu parip&#363;rak&#257;rī hoti, sam&#257;dhismi&#7747; parip&#363;rak&#257;rī, pa&#241;&#241;&#257;ya parip&#363;rak&#257;rī.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">[BJT Page 264]<br />
					4. 3. 4. 7<br />
					(Garupuggalasutta&#7747;)</p>

					<p class="f4">37. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4"><a id="pg137"><span class="f2 g"><b>[page 137]</b></span></a> idha bhikkhave ekacco puggalo na sīlagaru hoti na sīl&#257;dhipateyyo. Na sam&#257;dhigaru hoti na sam&#257;dh&#257;dhipateyyo. Na pa&#241;&#241;&#257;garu hoti na pa&#241;&#241;&#257;dhipateyyo. Idha pana bhikkhave ekacco puggalo sīlagaru hoti sīl&#257;dhipateyyo. Na sam&#257;dhigaru hoti na sam&#257;dh&#257;dhipateyyo. Na pa&#241;&#241;&#257;garu hoti na pa&#241;&#241;&#257;dhipateyyo.</p>

					<p class="f4">Idha pana bhikkhave ekacco puggalo sīlagaru hoti sīl&#257;dhipateyyo. Sam&#257;dhigaru hoti sam&#257;dh&#257;dhipateyyo. Na pa&#241;&#241;&#257;garu hoti na pa&#241;&#241;&#257;dhipateyyo.</p>

					<p class="f4">Idha pana bhikkhave ekacco puggalo sīlagaru hoti sīl&#257;dhipateyyo. Sam&#257;dhigaru hoti sam&#257;dh&#257;dhipateyyo. Pa&#241;&#241;&#257;garu hoti pa&#241;&#241;&#257;dhipateyyo.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 4. 8<br />
					(Nikaṭṭhapuggalasutta&#7747;)</p>

					<p class="f4">38. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Nikaṭṭhak&#257;yo anikaṭṭhacitto. Anikaṭṭhak&#257;yo nikaṭṭhacitto. Anikaṭṭhak&#257;yo ca anikaṭṭhacitto ca. Nikaṭṭhak&#257;yo ca nikaṭṭhacitto ca.<br />
					Katha&#241;ca bhikkhave puggalo nikaṭṭhak&#257;yo hoti anikaṭṭhacitto? Idha bhikkhave ekacco puggalo ara&#241;&#241;e vanapatth&#257;ni1. Pant&#257;ni sen&#257;san&#257;ni paṭisevati. So tattha k&#257;mavitakkampi vitakketi, vy&#257;p&#257;davitakkampi vitakketi, vihi&#7747;s&#257;vitakkampi vitakketi. Eva&#7747; kho bhikkhave puggalo nikaṭṭhak&#257;yo hoti anikaṭṭhacitto.</p>

					<p class="f4">Katha&#241;ca bhikkhave puggalo anikaṭṭhak&#257;yo hoti nikaṭṭhacitto. Idha bhikkhave ekacco puggalo naheva kho ara&#241;&#241;e vanapatth&#257;ni pant&#257;ni sen&#257;san&#257;ni paṭisevati. So tattha nekkhammavitakkampi vitakketi, aby&#257;p&#257;davitakkampi vitakketi, avihi&#7747;s&#257;vitakkampi vitakketi. Eva&#7747; kho bhikkhave puggalo anikaṭṭhak&#257;yo hoti nikaṭṭhacitto.</p>

					<p class="f4">1. Ara&#241;&#241;avanapatth&#257;ni, machasa&#7747;.</p>

					<p class="f4">[BJT Page 266]<br />
					Katha&#241;ca bhikkhave puggalo anikaṭṭhak&#257;yo ca hoti anikaṭṭhacitto ca? Idha bhikkhave ekacco puggalo na heva kho ara&#241;&#241;e vanapatth&#257;ni1. Pant&#257;ni sen&#257;san&#257;ni <a id="pg138"><span class="f2 g"><b>[page 138]</b></span></a> paṭisevati. So tattha k&#257;mavitakkampi vitakketi, by&#257;p&#257;davitakkampi vitakketi, vihi&#7747;s&#257;vitakkampi vitakketi. Eva&#7747; kho bhikkhave puggalo anikaṭṭhak&#257;yo ca hoti anikaṭṭhacitto ca.</p>

					<p class="f4">Katha&#241;ca bhikkhave puggalo nikaṭṭhak&#257;yo ca hoti nikaṭṭhacitto ca? Idha bhikkhave ekacco puggalo ara&#241;&#241;e vanapatth&#257;ni pant&#257;ni sen&#257;san&#257;ni paṭisevati. So tattha nekkhammavitakkampi vitakketi, aby&#257;p&#257;davitakkampi vitakketi, avihi&#7747;s&#257;vitakkampi vitakketi. Eva&#7747; kho bhikkhave puggalo nikaṭṭhak&#257;yo ca hoti nikaṭṭhacitto ca.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 3. 4. 9.<br />
					(Dhammakathikasutta&#7747;)</p>

					<p class="f4">39. Catt&#257;rome bhikkhave dhammakathik&#257;. Katame catt&#257;ro?<br />
					Idha bhikkhave ekacco dhammakathiko appa&#7747; ca bh&#257;sati asahita&#241;ca paris&#257; ca2. Na kusal&#257; hoti sahit&#257;sahitassa. Evar&#363;po bhikkhave dhammakathiko evar&#363;p&#257;ya paris&#257;ya dhammakathikotveva sa&#7749;kha&#7747; gacchati.</p>

					<p class="f4">Idha pana bhikkhave ekacco dhammakathiko appa&#241;ca bh&#257;sati sahita&#241;ca, paris&#257; ca kusal&#257; hoti sahit&#257;sahitassa. Evar&#363;po bhikkhave dhammakathiko evar&#363;p&#257;ya paris&#257;ya dhammakathikotveva sa&#7749;kha&#7747; gacchati.</p>

					<p class="f4">Idha pana bhikkhave ekacco dhammakathiko bahu&#241;ca bh&#257;sati asahita&#241;ca. Paris&#257; ca na kusal&#257; hoti sahit&#257;sahitassa. Evar&#363;po bhikkhave dhammakathiko evar&#363;p&#257;ya paris&#257;ya dhammakathikotveva sa&#7749;kha&#7747; gacchati.</p>

					<p class="f4">Idha pana bhikkhave ekacco dhammakathiko bahu&#241;ca bh&#257;sati sahita&#241;ca paris&#257; ca2 kusal&#257; hoti sahit&#257;sahitassa evar&#363;po bhikkhave dhammakathiko evar&#363;p&#257;ya paris&#257;ya dhammakathikotveva sa&#7749;kha&#7747; gacchati.</p>

					<p class="f4">Ime kho bhikkhave catt&#257;ro dhammakathik&#257;ti.</p>

					<p class="f4">1. Ara&#241;&#241;avanapatth&#257;ni machasa&#7747;.<br />
					2. Paris&#257;vassa machasa&#7747;.</p>

					<p class="f4">[BJT Page 268]<br />
					4. 3. 4. 10.<br />
					(V&#257;dīsutta&#7747;)</p>

					<p class="f4">40. Catt&#257;rome bhikkhave v&#257;dī. Katame catt&#257;ro?</p>

					<p class="f4"><a id="pg139"><span class="f2 g"><b>[page 139]</b></span></a> atthi bhikkhave v&#257;dī atthato pariy&#257;d&#257;na&#7747; gacchati no vya&#241;janato. Atthi bhikkhave v&#257;dī vya&#241;janato pariy&#257;d&#257;na&#7747; gacchati no atthato. Atthi bhikkhave v&#257;dī atthato ca vya&#241;janato ca pariy&#257;d&#257;na&#7747; gacchati. Atthi bhikkhave v&#257;dī nevatthato no bya&#241;janato pariy&#257;d&#257;na&#7747; gacchati.</p>

					<p class="f4">Ime kho bhikkhave catt&#257;ro v&#257;dī, aṭṭh&#257;nameta&#7747; bhikkhave anavak&#257;so, ya&#7747; cat&#363;hi paṭisambhid&#257;hi samann&#257;gato bhikkhu atthato ca vya&#241;janato ca pariy&#257;d&#257;na&#7747; gaccheyy&#257;ti.</p>

					<p class="f4">Puggalavaggo catuttho. *<br />
					5. &#256;bh&#257;vaggo<br />
					4. 3. 5. 1.<br />
					(&#256;bh&#257;sutta&#7747;)<br />
					(S&#257;vatthinid&#257;na&#7747;)</p>

					<p class="f4">41. Catasso im&#257; bhikkhave &#257;bh&#257;. Katam&#257; catasso?<br />
					Cand&#257;bh&#257;, suriy&#257;bh&#257;, agg&#257;bh&#257;, pa&#241;&#241;&#257;bh&#257;.</p>

					<p class="f4">Im&#257; kho bhikkhave catasso &#257;bh&#257;. Etadagga&#7747; bhikkhave im&#257;sa&#7747; catassanna&#7747; &#257;bh&#257;na&#7747; yadida&#7747; pa&#241;&#241;&#257;bh&#257;ti.</p>

					<p class="f4">4. 3. 5. 2.<br />
					(Pabh&#257;sutta&#7747;)</p>

					<p class="f4">42. Catasso im&#257; bhikkhave pabh&#257;. Katam&#257; catasso?</p>

					<p class="f4">Candappabh&#257;, suriyappabh&#257; aggippabh&#257;, pa&#241;&#241;&#257;ppabh&#257;.</p>

					<p class="f4">Im&#257; kho bhikkhave catasso pabh&#257;. Etadagga&#7747; bhikkhave im&#257;sa&#7747; catassanna&#7747; pabh&#257;na&#7747; yadida&#7747; pa&#241;&#241;&#257;ppabh&#257;ti.</p>

					<p class="f4">Tassudd&#257;na&#7747;: sa&#241;&#241;ojana&#7747; paṭibh&#257;no ugghaṭita&#241;&#241;&#363; uṭṭh&#257;na&#7747;<br />
					S&#257;vajjo dve ca sīl&#257;ni nikaṭṭha dhammav&#257;dī c&#257;ti machasa&#7747;.</p>

					<p class="f4">[BJT Page 270]<br />
					4. 3. 5. 3.<br />
					(&#256;lokasutta&#7747;)</p>

					<p class="f4">43. Catt&#257;rome bhikkhave &#257;lok&#257;. Katame catt&#257;ro:<br />
					Cand&#257;loko, suriy&#257;loko, agg&#257;loko, pa&#241;&#241;&#257;loko.</p>

					<p class="f4">Ime kho bhikkhave catt&#257;ro &#257;lok&#257;. Etadagga&#7747; bhikkhave imesa&#7747; catunna&#7747; &#257;lok&#257;na&#7747; yadida&#7747; pa&#241;&#241;&#257;lokoti.</p>

					<p class="f4">4. 3. 5. 4.<br />
					(Obh&#257;sasutta&#7747;)</p>

					<p class="f4">44. Catt&#257;rome bhikkhave obh&#257;s&#257;. Katame catt&#257;ro?</p>

					<p class="f4">Candobh&#257;so, suriyobh&#257;so, aggobh&#257;so, pa&#241;&#241;obh&#257;so.<br />
					<a id="pg140"><span class="f2 g"><b>[page 140]</b></span></a> ime kho bhikkhave catt&#257;ro obh&#257;s&#257;. Etadagga&#7747; bhikkhave imesa&#7747; catunna&#7747; obh&#257;s&#257;na&#7747; yadida&#7747; pa&#241;&#241;obh&#257;soti.</p>

					<p class="f4">4. 3. 5. 5.<br />
					(Pajjotasutta&#7747;)</p>

					<p class="f4">45. Catt&#257;rome bhikkhave pajjot&#257;. Katame catt&#257;ro?<br />
					Candapajjoto, suriyapajjoto, aggipajjoto, pa&#241;&#241;&#257;pajjoto.</p>

					<p class="f4">Ime kho bhikkhave catt&#257;ro pajjot&#257;. Etadagga&#7747; bhikkhave imesa&#7747; catunna&#7747; pajjot&#257;na&#7747; yadida&#7747; pa&#241;&#241;&#257;pajjototi.</p>

					<p class="f4">4. 3. 5. 6.<br />
					(K&#257;lasutta&#7747;)</p>

					<p class="f4">46. Catt&#257;rome bhikkhave k&#257;l&#257;. Katame catt&#257;ro?<br />
					K&#257;lena dhammasava&#7751;a&#7747;, k&#257;lena dhammas&#257;kacch&#257;, k&#257;lena samatho, k&#257;lena vipassan&#257;. Ime kho bhikkhave catt&#257;ro k&#257;l&#257;ti.</p>

					<p class="f4">[BJT Page 272.]<br />
					4. 3. 5. 7.<br />
					(Dutiyak&#257;lasutta&#7747;)</p>

					<p class="f4">47. Catt&#257;rome bhikkhave k&#257;l&#257; samm&#257; bh&#257;viyam&#257;n&#257; samm&#257; anuparivattiyam&#257;n&#257; anupubbena &#257;sav&#257;na&#7747; khaya&#7747; p&#257;penti. Katame catt&#257;ro?</p>

					<p class="f4">K&#257;lena dhammasava&#7751;a&#7747;, k&#257;lena dhammas&#257;kacch&#257;, k&#257;lena samatho, 1. K&#257;lena vipassan&#257;.<br />
					Ime kho bhikkhave catt&#257;ro k&#257;l&#257; samm&#257; bh&#257;viyam&#257;n&#257; samm&#257; anuparivattiyam&#257;n&#257; anupubbena &#257;sav&#257;na&#7747; khaya&#7747; p&#257;penti.</p>

					<p class="f4">Seyyath&#257;pi bhikkhave uparipabbate thullaphusitake deve vassante ta&#7747; udaka&#7747; yath&#257; ninna&#7747; pavattam&#257;na&#7747; pabbatakandarapadaras&#257;kh&#257; parip&#363;reti. Pabbatakandarapadaras&#257;kh&#257; parip&#363;r&#257; kussubbhe2. Parip&#363;renti. Kussubbh&#257;2. Parip&#363;r&#257; mah&#257;sobbhe parip&#363;renti. Mah&#257;sobbh&#257; parip&#363;r&#257; kunnadiyo parip&#363;renti. Kunnadiyo parip&#363;r&#257; mah&#257;nadiyo parip&#363;renti. Mah&#257;nadiyo parip&#363;r&#257; samudda&#7747;3. S&#257;gara&#7747; parip&#363;renti. Evameva kho bhikkhave ime catt&#257;ro k&#257;l&#257; samm&#257; bh&#257;viyam&#257;n&#257; samm&#257; anuparivattiyam&#257;n&#257; anupubbena &#257;sav&#257;na&#7747; khaya&#7747; p&#257;pentīti.</p>

					<p class="f4">4. 3. 5. 8.<br />
					(Vacīduccaritasutta&#7747;)</p>

					<p class="f4">48. <a id="pg141"><span class="f2 g"><b>[page 141]</b></span></a> catt&#257;rim&#257;ni bhikkhave vacīduccarit&#257;ni. Katam&#257;ni catt&#257;ri?<br />
					Mus&#257;v&#257;do, pisun&#257;v&#257;c&#257;, pharus&#257;v&#257;c&#257;, samphappal&#257;po.<br />
					Im&#257;ni kho bhikkhave catt&#257;ri vacīduccarit&#257;ni.</p>

					<p class="f4">4. 3. 5. 9.<br />
					(Vacīsucaritasutta&#7747;)</p>

					<p class="f4">49. Catt&#257;rim&#257;ni bhikkhave vacīsucarit&#257;ni. Katam&#257;ni catt&#257;ri?<br />
					Saccav&#257;c&#257;, apisunav&#257;c&#257;4. Sa&#7751;hav&#257;c&#257;4. Mant&#257;bh&#257;s&#257;.<br />
					Im&#257;ni kho bhikkhave catt&#257;ri vacīsucarit&#257;nīti.</p>

					<p class="f4">4. 3. 5. 10.<br />
					(S&#257;rasutta&#7747;)</p>

					<p class="f4">50. Catt&#257;rome bhikkhave s&#257;r&#257;. Katame catt&#257;ro?<br />
					Sīlas&#257;ro, sam&#257;dhis&#257;ro, pa&#241;&#241;&#257;s&#257;ro, vimuttis&#257;ro.<br />
					Ime kho bhikkhave catt&#257;ro s&#257;r&#257;ti.<br />
					&#256;bh&#257;vaggo pa&#241;camo. *<br />
					Tatiyo pa&#7751;&#7751;&#257;sako.</p>

					<p class="f4">1. Sammasan&#257; machasa&#7747;. 2. Kusobbhe machasa&#7747;. 3. Samudda s&#257;gara&#7747; sy&#257;ka&#7747;. 4. Apisun&#257;v&#257;c&#257;, sa&#7751;h&#257;v&#257;c&#257;.<br />
					*Tassudd&#257;na&#7747;: &#257;bh&#257; pabh&#257; ca &#257;loka&#7747; obh&#257;s&#257; ceva pajjot&#257;<br />
					Dve k&#257;l&#257; carit&#257; dve ca honti s&#257;rena te das&#257;ti machasa&#7747;.</p>

					<p class="f4">[BJT Page 274.]<br />
					4. Catuttho pa&#7751;&#7751;&#257;sako.<br />
					1. Indriyavaggo.</p>

					<p class="f4">4. 4. 1. 1.<br />
					(Indriyasutta&#7747;)<br />
					(S&#257;vatthinid&#257;na&#7747;)</p>

					<p class="f4">1. Catt&#257;rim&#257;ni bhikkhave indriy&#257;ni. Katam&#257;ni catt&#257;ri?<br />
					Saddhindriya&#7747;, viriyindriya&#7747;, satindriya&#7747;, sam&#257;dhindriya&#7747;.<br />
					Im&#257;ni kho bhikkhave catt&#257;ri indriy&#257;nīti.</p>

					<p class="f4">4. 4. 1. 2.<br />
					(Balasutta&#7747;)</p>

					<p class="f4">2. <a id="pg142"><span class="f2 g"><b>[page 142]</b></span></a> catt&#257;rim&#257;ni bhikkhave bal&#257;ni. Katam&#257;ni catt&#257;ri?</p>

					<p class="f4">Saddh&#257;bala&#7747;, viriyabala&#7747;, satibala&#7747;, sam&#257;dhibala&#7747;.<br />
					Im&#257;ni kho bhikkhave catt&#257;ri bal&#257;nīti.</p>

					<p class="f4">4. 4. 1. 3.<br />
					(Dutiyabalasutta&#7747;)</p>

					<p class="f4">3. Catt&#257;rim&#257;ni bhikkhave bal&#257;ni. Katam&#257;ni catt&#257;ri?<br />
					Pa&#241;&#241;&#257;bala&#7747;, viriyabala&#7747;, anavajjabala&#7747;, sa&#7747;g&#257;habala&#7747;.<br />
					Im&#257;ni kho bhikkhave catt&#257;ri bal&#257;nīti.</p>

					<p class="f4">4. 4. 1. 4.<br />
					(Tatiyabalasutta&#7747;)</p>

					<p class="f4">4. Catt&#257;rim&#257;ni bhikkhave bal&#257;ni. Katam&#257;ni catt&#257;ri?<br />
					Satibala&#7747;, sam&#257;dhibala&#7747;, anavajjabala&#7747;, sa&#7747;g&#257;habala&#7747;.<br />
					Im&#257;ni kho bhikkhave catt&#257;ri bal&#257;nīti.</p>

					<p class="f4">[BJT Page 276]</p>

					<p class="f4">4. 4. 1. 5.<br />
					(Catuttha balasutta&#7747;)</p>

					<p class="f4">5. Catt&#257;rim&#257;ni bhikkhave bal&#257;ni. Katam&#257;ni catt&#257;ri?<br />
					Paṭisa&#7749;kh&#257;nabala&#7747;, bh&#257;van&#257;bala&#7747;, anavajjabala&#7747;, sa&#7749;g&#257;habala&#7747;.<br />
					Im&#257;ni kho bhikkhave catt&#257;ri bal&#257;nīti.</p>

					<p class="f4">4. 4. 1. 6.<br />
					(Asa&#7749;kheyya sutta&#7747;)</p>

					<p class="f4">6. Catt&#257;rim&#257;ni bhikkhave kappassa asa&#7749;kheyy&#257;ni. Katam&#257;ni catt&#257;ri?<br />
					Yad&#257; bhikkhave kappo sa&#7747;vaṭṭati, ta&#7747; na sukara&#7747; sa&#7749;kh&#257;tu&#7747; ettak&#257;ni vass&#257;nīti v&#257; ettak&#257;nī vassasat&#257;nīti v&#257; ettak&#257;ni vassasahass&#257;nīti v&#257; ettak&#257;ni vassasatasahass&#257;nīti v&#257;.</p>

					<p class="f4">Yad&#257; bhikkhave kappo sa&#7747;vaṭṭo tiṭṭhati, ta&#7747; na sukara&#7747; sa&#7749;kh&#257;tu&#7747; ettak&#257;ni vass&#257;nīti v&#257; ettak&#257;ni vassasat&#257;nīti v&#257; ettak&#257;ni vassasahass&#257;nīti v&#257; ettak&#257;ni vassasata sahass&#257;nīti v&#257;.</p>

					<p class="f4">Yad&#257; bhikkhave kappo vivaṭṭati. Ta&#7747; na sukara&#7747; sa&#7749;kh&#257;tu&#7747; ettak&#257;ni vass&#257;nīti v&#257; ettak&#257;ni vassasat&#257;nīti v&#257; ettak&#257;ni vassasahass&#257;nīti v&#257; ettak&#257;ni vassasatasahass&#257;nīti v&#257;.</p>

					<p class="f4">Yad&#257; bhikkhave kappo vivaṭṭo tiṭṭhati. Ta&#7747; na sukara&#7747; sa&#7749;kh&#257;tu&#7747; ettak&#257;ni vass&#257;nīti v&#257; ettak&#257;ni vassasat&#257;nīti v&#257; ettak&#257;ni vassasahass&#257;nīti v&#257; ettak&#257;ni vassasatasahass&#257;nīti v&#257;.</p>

					<p class="f4">Im&#257;ni kho bhikkhave catt&#257;ri kappassa asa&#7749;kheyy&#257;nīti.</p>

					<p class="f4">4. 4. 1. 7<br />
					(Rogasutta&#7747;)</p>

					<p class="f4">7. Dveme bhikkhave rog&#257;. Katame dve?<br />
					<a id="pg143"><span class="f2 g"><b>[page 143]</b></span></a> k&#257;yiko ca rogo. Cetasiko ca rogo.</p>

					<p class="f4">Dissanti bhikkhave satt&#257; k&#257;yikena rogena ekampi vassa&#7747; &#257;rogya&#7747; paṭij&#257;nam&#257;n&#257;. Dvepi vass&#257;ni &#257;rogya&#7747; paṭij&#257;nam&#257;n&#257;. Tī&#7751;ipi vass&#257;ni &#257;rogya&#7747; paṭij&#257;nam&#257;n&#257;. Catt&#257;ripi vass&#257;ni &#257;rogya&#7747; paṭij&#257;nam&#257;n&#257;. Pa&#241;capi vass&#257;ni &#257;rogya&#7747; paṭij&#257;nam&#257;n&#257;. Dasapi vass&#257;ni &#257;rogya&#7747; paṭij&#257;nam&#257;n&#257;. Vīsatimpi vass&#257;ni &#257;rogya&#7747; paṭij&#257;nam&#257;n&#257;. Ti&#7747;sampi vass&#257;ni &#257;rogya&#7747; paṭij&#257;nam&#257;n&#257;. Catt&#257;rīsampi vass&#257;ni &#257;rogya&#7747; paṭij&#257;nam&#257;n&#257;. Pa&#241;&#241;&#257;sampi vass&#257;ni &#257;rogya&#7747; paṭij&#257;nam&#257;n&#257;. Vassasatampi. &#256;rogya&#7747; paṭij&#257;nam&#257;n&#257;.</p>

					<p class="f4">[BJT Page 278]<br />
					Te bhikkhave satt&#257; dullabh&#257;1. Lokasmi&#7747; ye cetasikena rogena muhuttampi &#257;rogya&#7747; paṭij&#257;nanti, a&#241;&#241;atra khī&#7751;&#257;savehi.</p>

					<p class="f4">Catt&#257;rome bhikkhave pabbajitassa rog&#257;. Katame catt&#257;ro?</p>

					<p class="f4">Idha bhikkhave bhikkhu mahiccho hoti vigh&#257;tav&#257; asantuṭṭho itarītaracīvarapiṇḍap&#257;tasen&#257;sanagil&#257;napaccayabhesajjaparikkh&#257;rena. So mahiccho sam&#257;no vigh&#257;tav&#257; asantuṭṭho itarītaracīvarapiṇḍap&#257;tasen&#257;sanagil&#257;napaccayabhesajjaparikkh&#257;rena p&#257;pika&#7747; iccha&#7747; panidahati anava&#241;&#241;apaṭil&#257;bh&#257;ya2. , L&#257;bhasakk&#257;rasilokapaṭil&#257;bh&#257;ya. So uṭṭhahati ghaṭeti v&#257;yamati anava&#241;&#241;apaṭil&#257;bh&#257;ya, l&#257;bhasakk&#257;rasilokapaṭil&#257;bh&#257;ya. So sa&#7749;kh&#257;ya kul&#257;ni upasa&#7749;kamati, sa&#7749;kh&#257;ya nisīdati, sa&#7749;kh&#257;ya dhamma&#7747; bh&#257;sati, sa&#7749;kh&#257;ya ucc&#257;rapass&#257;va&#7747; sandh&#257;reti. Ime kho bhikkhave catt&#257;ro pabbajitassa rog&#257;.</p>

					<p class="f4">Tasam&#257;tiha bhikkhave eva&#7747; sikkhitabba&#7747;: na mahicch&#257; bhaviss&#257;ma vigh&#257;ta vanto asantuṭṭh&#257; itarītaracīvarapiṇḍap&#257;tasen&#257;sanagil&#257;napaccayabhesajjaparikkh&#257;rena, na p&#257;pika&#7747; iccha&#7747; panidahiss&#257;ma anava&#241;&#241;apaṭil&#257;bh&#257;ya, l&#257;bhasakk&#257;rasilokapaṭil&#257;bh&#257;ya, na uṭṭhahiss&#257;ma na ghaṭiss&#257;ma na v&#257;yamiss&#257;ma anava&#241;&#241;apaṭil&#257;bh&#257;ya l&#257;bhasakk&#257;rasilokapaṭil&#257;bh&#257;ya. Na kham&#257; bhaviss&#257;ma sītassa u&#7751;hassa jighacch&#257;ya pip&#257;s&#257;ya &#7693;a&#7747;samakasav&#257;t&#257;tapasiri&#7747;sa3pasamphass&#257;na&#7747; durutt&#257;na&#7747; dur&#257;gat&#257;na&#7747; vacanapath&#257;na&#7747; uppann&#257;na&#7747; s&#257;rīrik&#257;na&#7747; vedan&#257;na&#7747; dukkh&#257;na&#7747; tibb&#257;na&#7747; khar&#257;na&#7747; kaṭuk&#257;na&#7747; as&#257;t&#257;na&#7747; aman&#257;p&#257;na&#7747; p&#257;&#7751;ahar&#257;na&#7747; adhiv&#257;sikaj&#257;tik&#257; bhaviss&#257;m&#257;ti. Eva&#7747; hi vo bhikkhave sikkhitabbanti.</p>

					<p class="f4">4. 4. 1. 8<br />
					(Parih&#257;&#7751;isutta&#7747;)</p>

					<p class="f4">8. Tatra kho &#257;yasm&#257; s&#257;riputto bhikkhu &#257;mantesi &#257;vuso <a id="pg144"><span class="f2 g"><b>[page 144]</b></span></a> bhikkhavoti. &#256;vusoti kho te bhikkh&#363; &#257;yasmato s&#257;riputtassa paccassosu&#7747;. &#256;yasm&#257; s&#257;riputto etadavoca:</p>

					<p class="f4">Yo hi ko ci &#257;vuso bhikkhu v&#257; bhikkhunī v&#257; catt&#257;ro dhamme attanisamanupassati, niṭṭhamettha gantabba&#7747; parih&#257;y&#257;mi kusalehi dhammehi. Parih&#257;nameta&#7747; vutta&#7747; bhagavat&#257; katame catt&#257;ro?<br />
					R&#257;gavepullata&#7747;4. Dosavepullata&#7747;, mohavepullata&#7747;, gambhīresu kho panassa ṭh&#257;n&#257;ṭh&#257;nesu pa&#241;&#241;&#257;cakkhu&#7747; na kamati.</p>

					<p class="f4">1. Sudullabh&#257; machasa&#7747;. 2. Anava&#241;&#241;appaṭil&#257;bh&#257;ya machasa&#7747;. 3. Sarisapa machasa&#7747;. 4. R&#257;gavepullatta&#7747; machasa&#7747;.</p>

					<p class="f4">[BJT Page 280]<br />
					Yo hi koci &#257;vuso bhikkhu v&#257; bhikkhunī v&#257; ime catt&#257;ro dhamme attani samanupassati, niṭṭhamettha gantabba&#7747; parih&#257;y&#257;mi kusalehi dhammehi, parih&#257;nameta&#7747; vutta&#7747; bhagavat&#257;.</p>

					<p class="f4">Yo hi ko ci &#257;vuso bhikkhu v&#257; bhikkhunī v&#257; catt&#257;ro dhamme attani samanupassati, niṭṭhamettha gantabba&#7747; na parih&#257;y&#257;mi kusalehi dhammehi, aparih&#257;nameta&#7747; vutta&#7747; bhagavat&#257; katame catt&#257;ro?<br />
					R&#257;gatanutta&#7747;, dosatanutta&#7747;, mohatanutta&#7747;, gambhīresu kho panassa ṭh&#257;n&#257;ṭh&#257;nesu pa&#241;&#241;&#257;cakkhu&#7747; kamati.</p>

					<p class="f4">Yo hi ko ci &#257;vuso bhikkhu v&#257; bhikkhunī v&#257; ime catt&#257;ro dhamme attani samanupassati, niṭṭhamettha gantabba&#7747; aparih&#257;y&#257;mi kusalehi dhammehi aparih&#257;nameta&#7747; vutta&#7747; bhagavat&#257;ti.</p>

					<p class="f4">4. 4. 1. 9.<br />
					(Bhikkhunīsutta&#7747;)</p>

					<p class="f4">9. Eka&#7747; samaya&#7747; &#257;yasm&#257; &#257;nando kosambiya&#7747; viharati ghosit&#257;r&#257;me. Atha kho a&#241;&#241;atar&#257; bhikkhunī a&#241;&#241;atara&#7747; purisa&#7747; &#257;mantesi: ehi tva&#7747; ambho purisa, yena ayyo &#257;nando tenupasa&#7749;kama, upasa&#7749;kamitv&#257; mama vacanena ayyassa &#257;nandassa p&#257;de siras&#257; vanda, itthann&#257;m&#257; bhante bhikkhunī &#257;b&#257;dhikinī dukkhit&#257; b&#257;&#7735;hagil&#257;n&#257;, s&#257; ayyassa &#257;nandassa p&#257;de siras&#257; vandatīti eva&#7747; ca vadehi: s&#257;dhu kira bhante ayyo &#257;nando yena bhikkhun&#363;passayo yena s&#257; bhikkhunī tenupasa&#7749;kamatu anukampa&#7747; up&#257;d&#257;y&#257;ti.</p>

					<p class="f4">Eva&#7747; ayyeti kho so puriso tass&#257; bhikkhuniy&#257; paṭissutv&#257; yen&#257;yasm&#257; &#257;nando tenupasa&#7749;kami. Upasa&#7749;kamitv&#257; <a id="pg145"><span class="f2 g"><b>[page 145]</b></span></a> &#257;yasmanta&#7747; &#257;nanda&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho so puriso &#257;yasmanta&#7747; &#257;nanda&#7747; etadavoca:<br />
					Itthann&#257;m&#257; bhante bhikkhunī &#257;b&#257;dhikinī dukkhit&#257; b&#257;&#7735;hagil&#257;n&#257;, s&#257; &#257;yasmato &#257;nandassa p&#257;de siras&#257; vandati, eva&#7747; ca vadeti: s&#257;dhu kira bhante &#257;yasm&#257; &#257;nando yena bhikkhun&#363;passayo yena s&#257; bhikkhunī tenupasa&#7749;kamatu anukampa&#7747; up&#257;d&#257;y&#257;ti.</p>

					<p class="f4">Adhiv&#257;sesi kho &#257;yasm&#257; &#257;nando tu&#7751;hībh&#257;vena. Atha kho &#257;yasm&#257; &#257;nando niv&#257;setv&#257; pattacīvara&#7747; &#257;d&#257;ya yena bhikkhun&#363;passayo tenupasa&#7749;kami addas&#257; kho s&#257; bhikkhunī &#257;yasmanta&#7747; &#257;nanda&#7747; d&#363;ratova &#257;gacchanta&#7747;. Disv&#257; sasīsa&#7747; p&#257;rupitv&#257; ma&#241;cake nipajji. Atha kho &#257;yasm&#257; &#257;nando yena s&#257; bhikkhunī tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Nisajja kho &#257;yasm&#257; &#257;nando ta&#7747; bhikkhuni&#7747; etadavoca:</p>

					<p class="f4">&#256;h&#257;rasambh&#363;to aya&#7747; bhagini k&#257;yo. &#256;h&#257;ra&#7747; niss&#257;ya &#257;h&#257;ro pah&#257;tabbo. Ta&#7751;h&#257;sambhuto aya&#7747; bhagini1. K&#257;yo ta&#7751;ha&#7747; niss&#257;ya ta&#7751;h&#257; pah&#257;tabb&#257; m&#257;nasambh&#363;to aya&#7747; bhagini k&#257;yo. M&#257;na&#7747; niss&#257;ya m&#257;no pah&#257;tabbo. Methuna sambh&#363;to aya&#7747; bhagini k&#257;yo. Methune ca setugh&#257;to2. Vutto bhagavat&#257;.</p>

					<p class="f4">1. Idha bhagini machasa&#7747;.<br />
					2. Methuno pah&#257;tabbo methune setugh&#257;to" ti sy&#257;.</p>

					<p class="f4">[BJT Page 282]<br />
					"&#256;h&#257;rasambh&#363;to aya&#7747; bhagini k&#257;yo, &#257;h&#257;ra&#7747; niss&#257;ya &#257;h&#257;ro pah&#257;tabbo"ti iti kho paneta&#7747; vutta&#7747; ki&#241;ceta&#7747; paṭicca vutta&#7747;? Idha pana bhagini bhikkhu paṭisa&#7749;kh&#257;yoniso &#257;h&#257;ra&#7747; &#257;h&#257;reti: neva dav&#257;ya na mad&#257;ya na maṇḍan&#257;ya na vibh&#363;san&#257;ya y&#257;vadeva imassa k&#257;yassa ṭhitiy&#257; y&#257;pan&#257;ya vihi&#7747;s&#363;paratiy&#257; brahmacariy&#257;nuggah&#257;ya, iti pur&#257;&#7751;a&#7747; ca vedana&#7747; paṭiha&#7749;kh&#257;mi, nava&#7747; ca vedana&#7747; na upp&#257;dess&#257;mi, y&#257;tr&#257; ca me bhavissati anavajjat&#257; ca ph&#257;suvih&#257;ro c&#257;ti. So aparena samayena &#257;h&#257;ra&#7747; niss&#257;ya &#257;h&#257;ra&#7747; pajahati. "&#256;h&#257;rasambh&#363;to aya&#7747; bhagini k&#257;yo, &#257;h&#257;ra&#7747; niss&#257;ya &#257;h&#257;ro pah&#257;tabbo" ti iti yanta&#7747; vutta&#7747; idameta&#7747; paṭicca vutta&#7747;.</p>

					<p class="f4">"Ta&#7751;h&#257;sambhuto aya&#7747; bhagini k&#257;yo, ta&#7751;ha&#7747; niss&#257;ya ta&#7751;h&#257; pah&#257;tabb&#257;" ti iti kho paneta&#7747;1. Vutta&#7747;. Ki&#241;ceta&#7747; <a id="pg146"><span class="f2 g"><b>[page 146]</b></span></a> paṭicca vutta&#7747;? Idha bhagini bhikkhu su&#7751;&#257;ti itthann&#257;mo kira bhikkhu &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharatīti. Tassa eva&#7747; hoti: kudassun&#257;ma ahampi &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja vihariss&#257;mīti. So aparena samayena ta&#7751;ha&#7747; niss&#257;ya ta&#7751;ha&#7747; pajahati, "ta&#7751;h&#257;sambhuto aya&#7747; bhagini k&#257;yo, ta&#7751;ha&#7747; niss&#257;ya ta&#7751;h&#257; pah&#257;tabb&#257;" ti iti yanta&#7747; vutta&#7747;, idameta&#7747; paṭicca vutta&#7747;.</p>

					<p class="f4">"M&#257;nasambh&#363;to aya&#7747; bhagini k&#257;yo, m&#257;na&#7747; niss&#257;ya m&#257;no pah&#257;tabbo" ti. Iti kho paneta&#7747; vutta&#7747;. Ki&#241;ceta&#7747; paṭicca vutta&#7747;? Idha bhagini bhikkhu su&#7751;&#257;ti itthann&#257;mo kira bhikkhu &#257;sav&#257;na&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharatīti. Tassa eva&#7747; hoti: so hi n&#257;ma &#257;yasm&#257; &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati, kima&#7749;gapan&#257;hanti. So aparena samayena m&#257;na&#7747; niss&#257;ya m&#257;na&#7747; pajahati. "M&#257;nasambh&#363;to aya&#7747; bhagini k&#257;yo, m&#257;na&#7747; niss&#257;ya m&#257;no pah&#257;tabbo" ti, iti yanta&#7747; vutta&#7747; idameta&#7747; paṭicca vutta&#7747;.</p>

					<p class="f4">"Methunasambh&#363;to aya&#7747; bhagini k&#257;yo, methune ca setugh&#257;to vutto bhagavat&#257;" ti.</p>

					<p class="f4">Atha kho s&#257; bhikkhunī ma&#241;c&#257; uṭṭhahitv&#257; eka&#7747;sa&#7747; uttar&#257;sa&#7749;ga&#7747; karitv&#257; &#257;yasmato &#257;nandassa p&#257;desu siras&#257; nipatitv&#257; &#257;yasmanta&#7747; &#257;nanda&#7747; etadavoca: accayo ma&#7747; bhante accagam&#257; yath&#257;b&#257;la&#7747; yath&#257;m&#363;&#7735;ha&#7747; yath&#257; akusala&#7747; y&#257;ha&#7747; evamak&#257;si&#7747;. Tass&#257; me bhante ayyo &#257;nando accaya&#7747; accayato patiga&#7751;h&#257;tu &#257;yati&#7747; sa&#7747;var&#257;y&#257;ti.</p>

					<p class="f4">Taggha ta&#7747; bhagini accayo accagam&#257; yath&#257;b&#257;la&#7747; yath&#257;m&#363;&#7735;ha&#7747; yath&#257;akusala&#7747; y&#257; tva&#7747; evamak&#257;si. Yato ca kho tva&#7747; bhagini accaya&#7747; accayato disv&#257; yath&#257;dhamma&#7747; paṭikarosi, ta&#7747; te maya&#7747; patiga&#7751;h&#257;ma. Vuddhi hes&#257; bhagini ariyassa vinaye y&#257; accaya&#7747; accayato disv&#257; yath&#257;dhamma&#7747; paṭikaroti. &#256;yati&#7747; sa&#7747;vara&#7747; &#257;pajjatīti.</p>

					<p class="f4">1. Iti yanta&#7747; sīmu.</p>

					<p class="f4">[BJT Page 284]<br />
					4. 4. 1. 10.<br />
					(Sugatavinayasutta&#7747;)</p>

					<p class="f4">10. <a id="pg147"><span class="f2 g"><b>[page 147]</b></span></a> sugato v&#257; bhikkhave loke tiṭṭham&#257;no sugatavinayo v&#257; tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;na&#7747;.</p>

					<p class="f4">Katamo ca bhikkhave sugato? Idha bhikkhave tath&#257;gato loke uppajjati araha&#7747; samm&#257;sambuddho vijj&#257;cara&#7751;asampanno sugato lokavid&#363; anuttaro purisadammas&#257;rathī satth&#257; devamanuss&#257;na&#7747; buddho bhagav&#257;. Aya&#7747; bhikkhave sugato.</p>

					<p class="f4">Katamo ca bhikkhave sugatavinayo? So dhamma&#7747; deseti &#257;dikaly&#257;&#7751;a&#7747; majjhekaly&#257;&#7751;a&#7747; pariyos&#257;nakaly&#257;&#7751;a&#7747; s&#257;ttha&#7747; savya&#241;jana&#7747; kevalaparipu&#7751;&#7751;a&#7747; parisuddha&#7747; brahmacariya&#7747; pak&#257;seti. Aya&#7747; bhikkhave sugatavinayo.</p>

					<p class="f4">Eva&#7747; sugato v&#257; bhikkhave loke tiṭṭham&#257;no sugatavinayo v&#257; tadassa bahujanahit&#257;ya bahujanasukh&#257;ya lok&#257;nukamp&#257;ya atth&#257;ya hit&#257;ya sukh&#257;ya devamanuss&#257;nanti.</p>

					<p class="f4">Catt&#257;rome bhikkhave dhamm&#257; saddhammassa sammos&#257;ya antaradh&#257;n&#257;ya sa&#7747;vattanti. Katame catt&#257;ro?</p>

					<p class="f4">Idha bhikkhave bhikkhu duggahīta&#7747; suttanta&#7747; pariy&#257;pu&#7751;anti dunnikkhittehi padabya&#241;janehi. Dunnikkhittassa bhikkhave padabya&#241;janassa attho'pi dunnayo hoti. Aya&#7747; bhikkhave paṭhamo dhammo saddhammassa sammos&#257;ya antaradh&#257;n&#257;ya sa&#7747;vattati.</p>

					<p class="f4">Puna ca para&#7747; bhikkhave bhikkhu dubbac&#257; honti dovacassakara&#7751;ehi dhammehi samann&#257;gat&#257; akkham&#257; appadakkhi&#7751;agg&#257;hino anus&#257;sani&#7747;. Aya&#7747; bhikkhave dutiyo dhammo saddhammassa sammos&#257;ya antaradh&#257;n&#257;ya sa&#7747;vattati.</p>

					<p class="f4">Puna ca para&#7747; bhikkhave ye te bhikkh&#363; bahussut&#257; &#257;gat&#257;gam&#257; dhammadhar&#257; vinayadhar&#257; m&#257;tik&#257;dhar&#257;. Te na sakkacca&#7747; suttanta&#7747; para&#7747; v&#257;centi tesa&#7747; accayena chinnam&#363;lako suttanto hoti, appaṭisara&#7751;o aya&#7747; bhikkhave tatiyo dhammo saddhammassa sammos&#257;ya antaradh&#257;n&#257;ya sa&#7747;vattati.</p>

					<p class="f4">[BJT Page 286]<br />
					Puna ca para&#7747; bhikkhave ther&#257; bhikkhu b&#257;hulik&#257; <a id="pg148"><span class="f2 g"><b>[page 148]</b></span></a> honti s&#257;thalik&#257; okkamane pubba&#7749;gam&#257; paviveke nikkhittadhur&#257;. Na viriya&#7747; &#257;rabhanti appattassa pattiy&#257; anadhigatassa adhigam&#257;ya asacchikatassa sacchikiriy&#257;ya. Tesa&#7747; pacchim&#257; janat&#257; diṭṭh&#257;nugati&#7747; &#257;pajjati. S&#257;pi hoti s&#257;thalik&#257; b&#257;hulik&#257; okkamane pubba&#7749;gam&#257; paviveke nikkhittadhur&#257;. Na viriya&#7747; &#257;rabhati appattassa pattiy&#257; anadhigatassa adhigam&#257;ya asacchikatassa sacchikiriy&#257;ya. Aya&#7747; bhikkhave catuttho dhammo saddhammassa sammos&#257;ya antaradh&#257;n&#257;ya sa&#7747;vattati.</p>

					<p class="f4">Ime kho bhikkhave catt&#257;ro dhamm&#257; saddhammassa sammos&#257;ya antaradh&#257;n&#257;ya sa&#7747;vattantī ti.</p>

					<p class="f4">Catt&#257;ro me bhikkhave dhamm&#257; saddhammassa ṭhitiy&#257; asammos&#257;ya anantaradh&#257;n&#257;ya sa&#7747;vattanti. Katame catt&#257;ro?</p>

					<p class="f4">Idha bhikkhave bhikkhu suggahīta&#7747; suttanta&#7747; pariy&#257;pu&#7751;anti sunikkhittehi padabya&#241;janehi. Sunikkhittassa bhikkhave padabya&#241;janassa atthopi sunayo hoti. Aya&#7747; bhikkhave paṭhamo dhammo saddhammassa ṭhitiy&#257; asammos&#257;ya anantaradh&#257;n&#257;ya sa&#7747;vattati.</p>

					<p class="f4">Puna ca para&#7747; bhikkhave bhikkhu subbac&#257; honti sovacassakara&#7751;ehi dhammehi samann&#257;gat&#257; kham&#257; padakkhi&#7751;agg&#257;hino anus&#257;sani&#7747;. Aya&#7747; bhikkhave dutiyo dhammo saddhammassa ṭhitiy&#257; asammos&#257;ya anantaradh&#257;n&#257;ya sa&#7747;vattati.</p>

					<p class="f4">Puna ca para&#7747; bhikkhave ye te bhikkhu bahussut&#257; &#257;gat&#257;gam&#257; dhammadhar&#257; vinayadhar&#257; m&#257;tik&#257;dhar&#257;. Te sakkacca&#7747; suttanta&#7747; para&#7747; v&#257;venti. Tesa&#7747; accayena nacchinnam&#363;lako suttanto hoti sappaṭisara&#7751;o. Aya&#7747; bhikkhave tatiyo dhammo saddhammassa ṭhitiy&#257; asammos&#257;ya anantaradh&#257;n&#257;ya sa&#7747;vattati.</p>

					<p class="f4">Puna ca para&#7747; bhikkhave ther&#257; bhikkhu na b&#257;hulik&#257; honti na s&#257;thalik&#257; okkamane nikkhittadhur&#257; paviveke pubba&#7749;gam&#257;. Viriya&#7747; &#257;rabhanti appattassa pattiy&#257; anadhigatassa adhigam&#257;ya asacchikatassa sacchikiriy&#257;ya. Tesa&#7747; pacchim&#257; janat&#257; diṭṭh&#257;nugati&#7747; &#257;pajjati. S&#257;pi hoti na b&#257;hulik&#257; na s&#257;thalik&#257; okkamane nikkhittadhur&#257; paviveke pubba&#7749;gam&#257;. Viriya&#7747; &#257;rabhati appattassa pattiy&#257; anadhigatassa adhigam&#257;ya asacchikatassa sacchikiriy&#257;ya. Aya&#7747; bhikkhave catuttho dhammo saddhammassa ṭhitiy&#257; asammos&#257;ya anantaradh&#257;n&#257;ya sa&#7747;vattati.</p>

					<p class="f4"><a id="pg149"><span class="f2 g"><b>[page 149]</b></span></a> ime kho bhikkhave catt&#257;ro dhamm&#257; saddhammassa ṭhitiy&#257; asammos&#257;ya anantaradh&#257;n&#257;ya sa&#7747;vattantī ti.</p>

					<p class="f4">Indriyavaggo paṭhamo.</p>

					<p class="f4">Tassudd&#257;na&#7747;: indriy&#257;nī saddh&#257; pa&#241;&#241;&#257; satisa&#7747;kh&#257;na pa&#241;cama&#7747;<br />
					Kappo rogo parih&#257;nī bhikkhunī sugatena c&#257;ti.</p>

					<p class="f4">[BJT Page 288]<br />
					2. Paṭipad&#257;vaggo<br />
					4. 4. 2. 1.<br />
					(Paṭipad&#257;sutta&#7747;)<br />
					(S&#257;vatthinid&#257;na&#7747;)</p>

					<p class="f4">11. Catasso im&#257; bhikkhave paṭipad&#257;, katam&#257; catasso?</p>

					<p class="f4">Dukkh&#257;paṭipad&#257; dandh&#257;bhi&#241;&#241;&#257;, dukkh&#257;paṭipad&#257; khipp&#257;bhi&#241;&#241;&#257;, sukh&#257;paṭipad&#257; dandh&#257;bhi&#241;&#241;&#257;, sukh&#257;paṭipad&#257; khipp&#257;bhi&#241;&#241;&#257;. Im&#257; kho bhikkhave catasso paṭipad&#257;ti.</p>

					<p class="f4">4. 4. 2. 2.<br />
					(Dutiyapaṭipad&#257;sutta&#7747;)</p>

					<p class="f4">12. Catasso im&#257; bhikkhave paṭipad&#257;. Katam&#257; catasso?<br />
					Dukkh&#257;paṭipad&#257; dandh&#257;bhi&#241;&#241;&#257;, dukkh&#257;paṭipad&#257; khipp&#257;bhi&#241;&#241;&#257;, sukh&#257;paṭipad&#257; dandh&#257;bhi&#241;&#241;&#257;, sukh&#257;paṭipad&#257; khipp&#257;bhi&#241;&#241;&#257;,</p>

					<p class="f4">Katam&#257; ca bhikkhave dukkh&#257;paṭipad&#257; dandh&#257;bhi&#241;&#241;&#257;? Idha bhikkhave ekacco pakatiy&#257;pi tibbar&#257;gaj&#257;tiko hoti. Abhikkha&#7751;a&#7747; r&#257;gaja&#7747; dukkha&#7747; domanassa&#7747; paṭisa&#7747;vedeti. Pakatiy&#257;pi tibbadosaj&#257;tiko hoti. Abhikkha&#7751;a&#7747; dosaja&#7747; dukkha&#7747; domanassa&#7747; paṭisa&#7747;vedeti. Pakatiy&#257;pi tibbamohaj&#257;tiko hoti. Abhikkha&#7751;a&#7747; mohaja&#7747; dukkha&#7747; domanassa&#7747; paṭisa&#7747;vedeti. Tassim&#257;ni pa&#241;cindriy&#257;ni mudunī p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747; so ca imesa&#7747; pa&#241;canna&#7747; indriy&#257;na&#7747; mudutt&#257; dandha&#7747; &#257;nantariya&#7747; p&#257;pu&#7751;&#257;ti &#257;sav&#257;na&#7747; khay&#257;ya. Aya&#7747; vuccati bhikkhave dukkh&#257;paṭipad&#257; dandh&#257;bhi&#241;&#241;&#257;.</p>

					<p class="f4">Katam&#257; ca bhikkhave dukkh&#257;paṭipad&#257; khipp&#257;bhi&#241;&#241;&#257;? Idha bhikkhave ekacco pakatiy&#257;pi tibbar&#257;gaj&#257;tiko hoti. Abhikkha&#7751;a&#7747; r&#257;gaja&#7747; dukkha&#7747; domanassa&#7747; paṭisa&#7747;vedeti. Pakatiy&#257;pi tibbadosaj&#257;tiko hoti. Abhikkha&#7751;a&#7747; dosaja&#7747; dukkha&#7747; domanassa&#7747; paṭisa&#7747;vedeti. Pakatiy&#257;pi tibbamohaj&#257;tiko hoti. Abhikkha&#7751;a&#7747; mohaja&#7747; dukkha&#7747; domanassa&#7747; paṭisa&#7747;vedeti. Tassim&#257;ni pa&#241;cindriy&#257;ni adhimatt&#257;ni <a id="pg150"><span class="f2 g"><b>[page 150]</b></span></a> p&#257;tubhavanti: saddhindiraya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So ca imesa&#7747; pa&#241;canna&#7747; indriy&#257;na&#7747; adhimattatt&#257; khippa&#7747; &#257;nantariya&#7747; p&#257;pu&#7751;&#257;ti &#257;sav&#257;na&#7747; khay&#257;ya. Aya&#7747; vuccati bhikkhave dukkh&#257; paṭipad&#257; khipp&#257;bhi&#241;&#241;&#257;.</p>

					<p class="f4">[BJT Page 290]<br />
					Katam&#257; ca bhikkhave sukh&#257;paṭipad&#257; dandh&#257;bhi&#241;&#241;&#257;? Idha bhikkhave ekacco pakatiy&#257;pi na tibbar&#257;gaj&#257;tiko hoti. N&#257;bhikkha&#7751;a&#7747; r&#257;gaja&#7747; dukkha&#7747; domanassa&#7747; paṭisa&#7747;vedeti. Pakatiy&#257;pi na tibbadosaj&#257;tiko hoti. N&#257;bhikkha&#7751;a&#7747; dosaja&#7747; dukkha&#7747; domanassa&#7747; paṭisa&#7747;vedeti. Pakatiy&#257;pi na tibbamohaj&#257;tiko hoti. N&#257;bhikkha&#7751;a&#7747; mohaja&#7747; dukkha&#7747; domanassa&#7747; paṭisa&#7747;vedeti. Tassim&#257;ni pa&#241;cindriy&#257;ni mudunī p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; mudutt&#257; dandha&#7747; &#257;nantariya&#7747; p&#257;pu&#7751;&#257;ti &#257;sav&#257;na&#7747; khay&#257;ya. Aya&#7747; vuccati bhikkhave sukh&#257;paṭipad&#257; dandh&#257;bhi&#241;&#241;&#257;.</p>

					<p class="f4">Katam&#257; ca bhikkhave sukh&#257;paṭipad&#257; khipp&#257;bhi&#241;&#241;&#257;? Idha bhikkhave ekacco puggalo pakatiy&#257;pi na tibbar&#257;gaj&#257;tiko hoti. N&#257;bhikkha&#7751;a&#7747; r&#257;gaja&#7747; dukkha&#7747; domanassa&#7747; paṭisa&#7747;vedeti. Pakatiy&#257;pi na tibbadosaj&#257;tiko hoti. N&#257;bhikkha&#7751;a&#7747; dosaja&#7747; dukkha&#7747; domanassa&#7747; paṭisa&#7747;vedeti, pakatiy&#257;pi na tibbamohaj&#257;tiko hoti. N&#257;bhikkha&#7751;a&#7747; mohaja&#7747; dukkha&#7747; domanassa&#7747; paṭisa&#7747;vedeti. Tassim&#257;ni pa&#241;cindriy&#257;ni adhimatt&#257;ni p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; adhimattatt&#257; khippa&#7747; &#257;nantariya&#7747; p&#257;pu&#7751;&#257;ti &#257;sav&#257;na&#7747; khay&#257;ya aya&#7747; vuccati bhikkhave sukh&#257;paṭipad&#257; khipp&#257;bhi&#241;&#241;&#257;.</p>

					<p class="f4">Im&#257; kho bhikkhave catasso paṭipad&#257;ti.</p>

					<p class="f4">4. 4. 2. 3.<br />
					(Tatiyapaṭipad&#257;sutta&#7747;)</p>

					<p class="f4">13. Catasso im&#257; bhikkhave paṭipad&#257;. Katam&#257; catasso?<br />
					Dukkh&#257;paṭipad&#257; dandh&#257;bhi&#241;&#241;&#257;, dukkh&#257;paṭipad&#257; khipp&#257;bhi&#241;&#241;&#257;, sukh&#257;paṭipad&#257; dandh&#257;bhi&#241;&#241;&#257;, sukh&#257;paṭipad&#257; khipp&#257;bhi&#241;&#241;&#257;.</p>

					<p class="f4">Katam&#257; ca bhikkhave dukkh&#257;paṭipad&#257; dandh&#257;bhi&#241;&#241;&#257;? Idha bhikkhave bhikkhu asubh&#257;nupassī k&#257;ye viharati &#257;h&#257;re paṭikk&#363;lasa&#241;&#241;ī sabbaloke anabhiratasa&#241;&#241;ī sabbasa&#7749;kh&#257;resu anicc&#257;nupassī. Mara&#7751;asa&#241;&#241;&#257; kho panassa ajjhatta&#7747; s&#363;paṭṭhit&#257; hoti. So im&#257;ni pa&#241;ca sekhabal&#257;ni upaniss&#257;ya viharati: saddh&#257;bala&#7747; hiribala&#7747; ottappabala&#7747; <a id="pg151"><span class="f2 g"><b>[page 151]</b></span></a> viriyabala&#7747; pa&#241;&#241;&#257;bala&#7747;. Tassim&#257;ni pa&#241;cindriy&#257;ni mudunī p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; mudutt&#257; dandha&#7747; &#257;nantariya&#7747; p&#257;pu&#7751;&#257;ti &#257;sav&#257;na&#7747; khay&#257;ya. Aya&#7747; vuccati bhikkhave dukkh&#257;paṭipad&#257; dandh&#257;bhi&#241;&#241;&#257;.</p>

					<p class="f4">[BJT Page 292]<br />
					Katam&#257; ca bhikkhave dukkh&#257;paṭipad&#257; khipp&#257;bhi&#241;&#241;&#257;? Idha bhikkhave bhikkhu asubh&#257;nupassī k&#257;ye viharati &#257;h&#257;re paṭikk&#363;lasa&#241;&#241;ī sabbaloke anabhiratasa&#241;&#241;ī sabbasa&#7749;kh&#257;resu anicc&#257;nupassī. Mara&#7751;asa&#241;&#241;&#257; kho panassa ajjhatta&#7747; s&#363;paṭṭhit&#257; hoti. So im&#257;ni pa&#241;ca sekhabal&#257;ni upaniss&#257;ya viharati: saddh&#257;bala&#7747; hiribala&#7747; ottappabala&#7747; viriyabala&#7747; pa&#241;&#241;&#257;bala&#7747;. Tassim&#257;ni pa&#241;cindriy&#257;ni adhimatt&#257;ni p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; adhimattatt&#257; khippa&#7747; &#257;nantariya&#7747; p&#257;pu&#7751;&#257;ti &#257;sav&#257;na&#7747; khay&#257;ya. Aya&#7747; vuccati bhikkhave dukkh&#257;paṭipad&#257; khipp&#257;bhi&#241;&#241;&#257;.</p>

					<p class="f4">Katam&#257; ca bhikkhave sukh&#257;paṭipad&#257; dandh&#257;bhi&#241;&#241;&#257;? Idha bhikkhave bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati. Sato ca sampaj&#257;no, sukha&#241;ca k&#257;yena paṭisa&#7747;vedeti ya&#7747; ta&#7747; ariy&#257; &#257;cikkhanti 'upekkhako satim&#257; sukhavih&#257;rī' ti tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;n&#257; pubbeva somanassadomanass&#257;na&#7747; atthagam&#257; adukkha&#7747; asukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; upasampajja viharati. So im&#257;ni pa&#241;ca sekhabal&#257;ni upaniss&#257;ya viharati: saddh&#257;bala&#7747; hiribala&#7747; ottappabala&#7747; viriyabala&#7747; pa&#241;&#241;&#257;bala&#7747;. Tassim&#257;ni pa&#241;cindriy&#257;ni muduni p&#257;tubhavanti: saddhindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; mudutt&#257; dandha&#7747; &#257;nantariy&#257; p&#257;pu&#7751;&#257;ti &#257;sav&#257;na&#7747; khay&#257;ya. Aya&#7747; vuccati bhikkhave sukh&#257;paṭipad&#257; dandh&#257;bhi&#241;&#241;&#257;.</p>

					<p class="f4">Katam&#257; ca bhikkhave sukh&#257;paṭipad&#257; khipp&#257;bhi&#241;&#241;&#257;? Idha bhikkhave bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati sato ca sampaj&#257;no, sukha&#241;ca k&#257;yena paṭisa&#7747;vedeti ya&#7747; ta&#7747; ariy&#257; &#257;cikkhanti 'upekkhako satim&#257; sukhavih&#257;rī' ti tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;n&#257; pubbeva somanassadomanass&#257;na&#7747; atthagam&#257; adukkha&#7747; asukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; <a id="pg152"><span class="f2 g"><b>[page 152]</b></span></a> upasampajja viharati. So im&#257;ni pa&#241;ca sekhabal&#257;ni upaniss&#257;ya viharati: saddh&#257;bala&#7747; hiribala&#7747; ottappabala&#7747; viriyabala&#7747; pa&#241;&#241;&#257;bala&#7747;. Tassim&#257;ni pa&#241;cindriy&#257;ni adhimatt&#257;ni p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; adhimattatt&#257; khippa&#7747; &#257;nantariya&#7747; p&#257;pu&#7751;&#257;ti &#257;sav&#257;na&#7747; khay&#257;ya. Aya&#7747; vuccati bhikkhave sukh&#257;paṭipad&#257; khipp&#257;bhi&#241;&#241;&#257;.</p>

					<p class="f4">Im&#257; kho bhikkhave catasso paṭipad&#257;ti.</p>

					<p class="f4">[BJT Page 294]</p>

					<p class="f4">4. 4. 2. 4.<br />
					(Catutthapaṭipad&#257;sutta&#7747;)</p>

					<p class="f4">14. Catasso im&#257; bhikkhave paṭipad&#257;. Katam&#257; catasso?</p>

					<p class="f4">Akkham&#257; paṭipad&#257;, kham&#257; paṭipad&#257;, dam&#257; paṭipad&#257;, sam&#257; paṭipad&#257;.</p>

					<p class="f4">Katam&#257; ca bhikkhave akkham&#257; paṭipad&#257;? Idha bhikkhave ekacco puggalo akkosanta&#7747; paccakkosati. Rosanta&#7747; paṭirosati. Bhaṇḍanta&#7747; paṭibhaṇḍati. Aya&#7747; vuccati bhikkhave akkham&#257; paṭipad&#257;.</p>

					<p class="f4">Katam&#257; ca bhikkhave kham&#257; paṭipad&#257;? Idha bhikkhave ekacco puggalo akkosanta&#7747; na paccakkosati. Rosanta&#7747; na paṭirosati. Bhaṇḍanta&#7747; na paṭibhaṇḍati. Aya&#7747; vuccati bhikkhave kham&#257; paṭipad&#257;.</p>

					<p class="f4">Katam&#257; ca bhikkhave dam&#257; paṭipad&#257;? Idha bhikkhave bhikkhu cakkhun&#257; r&#363;pa&#7747; disv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; cakkhundriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati cakkhundriya&#7747;. Cakkhundriye sa&#7747;vara&#7747; &#257;pajjati. Sotena sadda&#7747; sutv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; sotindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; dhamm&#257; anv&#257;ssaveyyu&#7747; tassa sa&#7747;var&#257;ya paṭipajjati. Rakkhati sotindriya&#7747;, sotindriye sa&#7747;vara&#7747; &#257;pajjati. Gh&#257;&#7751;ena gandha&#7747; gh&#257;yitv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; gh&#257;&#7751;indriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati gh&#257;&#7751;indriya&#7747;. Gh&#257;&#7751;indriye sa&#7747;vara&#7747; &#257;pajjati. Jivh&#257;ya rasa&#7747; s&#257;yitv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; jivhindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati jivhindriya&#7747; jivhindriye sa&#7747;vara&#7747; &#257;pajjati. K&#257;yena phoṭṭhabba&#7747; phusitv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; k&#257;yindriya&#7747; asa&#7747;vuta&#7747; viharanta&#7747; abhijjh&#257; p&#257;pak&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati k&#257;yindriya&#7747; manas&#257; dhamma&#7747; vi&#241;&#241;&#257;ya na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; manindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya <a id="pg153"><span class="f2 g"><b>[page 153]</b></span></a> paṭipajjati. Rakkhati manindriya&#7747;. Manindriye sa&#7747;vara&#7747; &#257;pajjati. Aya&#7747; vuccati bhikkhave dam&#257; paṭipad&#257;.</p>

					<p class="f4">Katam&#257; ca bhikkhave sam&#257; paṭipad&#257;? Idha bhikkhave bhikkhu uppanna&#7747; k&#257;mavitakka&#7747; n&#257;dhiv&#257;seti pajahati vinodeti sameti byantīkaroti anabh&#257;va&#7747; gameti. Uppanna&#7747; by&#257;p&#257;davitakka&#7747; n&#257;dhiv&#257;seti pajahati vinodeti sameti byantīkaroti anabh&#257;va&#7747; gameti. Uppanna&#7747; vihi&#7747;s&#257; vitakka&#7747; n&#257;dhiv&#257;seti pajahati vinodeti sameti byantīkaroti anabh&#257;va&#7747; gameti. Uppannuppanne p&#257;pake akusale dhamme n&#257;dhiv&#257;seti pajahati vinodeti sameti vyantīkaroti anabh&#257;va&#7747; gameti. Aya&#7747; vuccati bhikkhave sam&#257; paṭipad&#257;.</p>

					<p class="f4">Im&#257; kho bhikkhave catasso paṭipad&#257;ti.</p>

					<p class="f4">[BJT Page 296]<br />
					4. 4. 2. 5.<br />
					(Pa&#241;camapaṭipad&#257;sutta&#7747;)</p>

					<p class="f4">15. Catasso im&#257; bhikkhave paṭipad&#257;. Katam&#257; catasso? Akkham&#257; paṭipad&#257;, kham&#257; paṭipad&#257;, dam&#257; paṭipad&#257;, sam&#257; paṭipad&#257;.</p>

					<p class="f4">Katam&#257; ca bhikkhave akkham&#257; paṭipad&#257;? Idha bhikkhave ekacco akkhamo hoti sītassa u&#7751;hassa jighacch&#257;ya pip&#257;s&#257;ya &#7693;a&#7747;samakasav&#257;t&#257;tapasiri&#7747;sapasamphass&#257;na&#7747;. Durutt&#257;na&#7747; dur&#257;gat&#257;na&#7747; vacanapath&#257;na&#7747;, uppann&#257;na&#7747; s&#257;rīrik&#257;na&#7747; vedan&#257;na&#7747; dukkh&#257;na&#7747; tibb&#257;na&#7747; khar&#257;na&#7747; kaṭuk&#257;na&#7747; as&#257;t&#257;na&#7747; aman&#257;p&#257;na&#7747; p&#257;&#7751;ahar&#257;na&#7747; anadhiv&#257;sikaj&#257;tiko hoti. Aya&#7747; vuccati bhikkhave akkham&#257; paṭipad&#257;.</p>

					<p class="f4">Katam&#257; ca bhikkhave kham&#257; paṭipad&#257;? Idha bhikkhave ekacco khamo hoti sītassa u&#7751;hassa jighacch&#257;ya pip&#257;s&#257;ya &#7693;a&#7747;samakasav&#257;t&#257;tapasiri&#7747;sapasamphass&#257;na&#7747; durutt&#257;na&#7747; dur&#257;gat&#257;na&#7747; vacanapath&#257;na&#7747;, uppann&#257;na&#7747; s&#257;rīrik&#257;na&#7747; vedan&#257;na&#7747; dukkh&#257;na&#7747; tibb&#257;na&#7747; khar&#257;na&#7747; kaṭuk&#257;na&#7747; as&#257;t&#257;na&#7747; aman&#257;p&#257;na&#7747; p&#257;&#7751;ahar&#257;na&#7747; adhiv&#257;sikaj&#257;tiko hoti. Aya&#7747; vuccati bhikkhave kham&#257; paṭipad&#257;.</p>

					<p class="f4">Katam&#257; ca bhikkhave dam&#257; paṭipad&#257;? Idha bhikkhave bhikkhu cakkhun&#257; r&#363;pa&#7747; disv&#257; na nimittagg&#257;hī hoti n&#257;nubya&#241;janagg&#257;hī, yatv&#257;dhikara&#7751;ameta&#7747; cakkhundriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati, rakkhati cakkhundriya&#7747;, cakkhundriye sa&#7747;vara&#7747; &#257;pajjati. Sotena sadda&#7747; sutv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; sotindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati sotindriya&#7747;, sotindriye sa&#7747;vara&#7747; &#257;pajjati. Gh&#257;&#7751;ena gandha&#7747; gh&#257;yitv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; gh&#257;&#7751;indriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati gh&#257;&#7751;indriya&#7747; gh&#257;&#7751;indriye sa&#7747;vara&#7747; &#257;pajjati. Jivh&#257;ya rasa&#7747; s&#257;yitv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; jivhindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;. Tassa sa&#7747;var&#257;ya paṭipajjati. Rakkhati jivhindriya&#7747; jivhindriye sa&#7747;vara&#7747; &#257;pajjati. K&#257;yena phoṭṭhabba&#7747; phusitv&#257; na nimittagg&#257;hī hoti, n&#257;nubya&#241;janagg&#257;hī. Yatv&#257;dhikara&#7751;ameta&#7747; k&#257;yindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;. Tassa sa&#7747;var&#257;ya paṭipajjati. Rakkhati k&#257;yindriya&#7747;, k&#257;yindriye sa&#7747;vara&#7747; &#257;pajjati. Manas&#257; dhamma&#7747; vi&#241;&#241;&#257;ya na nimittagg&#257;hī hoti n&#257;nubya&#241;janagg&#257;hī. Yatv&#257;dhikara&#7751;ameta&#7747; manindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747; tassa sa&#7747;var&#257;ya paṭipajjati. Rakkhati manindriya&#7747;. Manindriye sa&#7747;vara&#7747; &#257;pajjati. Aya&#7747; vuccati bhikkhave dam&#257; paṭipad&#257;.</p>

					<p class="f4">Katam&#257; ca bhikkhave sam&#257; paṭipad&#257;? Idha bhikkhave bhikkhu uppanna&#7747; k&#257;mavitakka&#7747; n&#257;dhiv&#257;seti pajahati vinodeti sameti byantīkaroti anabh&#257;va&#7747; gameti. Uppanna&#7747; by&#257;p&#257;davitakka&#7747; n&#257;dhiv&#257;seti pajahati vinodeti sameti byantīkaroti anabh&#257;va&#7747; gameti. Uppanna&#7747; vihi&#7747;s&#257; vitakka&#7747; n&#257;dhiv&#257;seti pajahati vinodeti sameti byantīkaroti anabh&#257;va&#7747; gameti. Uppannuppanne p&#257;pake akusale dhamme n&#257;dhiv&#257;seti pajahati vinodeti sameti byantīkaroti anabh&#257;va&#7747; gameti. Aya&#7747; vuccati bhikkhave sam&#257; paṭipad&#257;.</p>

					<p class="f4">Im&#257; kho bhikkhave catasso paṭipad&#257;ti.</p>

					<p class="f4">4. 4. 2. 6.<br />
					(Chaṭṭhapaṭipad&#257;sutta&#7747;)</p>

					<p class="f4">16. <a id="pg154"><span class="f2 g"><b>[page 154]</b></span></a> catasso im&#257; bhikkhave paṭipad&#257;. Katam&#257; catasso?</p>

					<p class="f4">Dukkh&#257;paṭipad&#257; dandh&#257;bhi&#241;&#241;&#257;, dukkh&#257;paṭipad&#257; khipp&#257;bhi&#241;&#241;&#257;, sukh&#257;paṭipad&#257; dandh&#257;bhi&#241;&#241;&#257;, sukh&#257;paṭipad&#257; khipp&#257;bhi&#241;&#241;&#257;.</p>

					<p class="f4">[BJT Page 298]<br />
					Tatra bhikkhave y&#257;ya&#7747; paṭipad&#257; dukkh&#257; dandh&#257;bhi&#241;&#241;&#257;, aya&#7747; bhikkhave paṭipad&#257; ubhayeneva hīn&#257; akkh&#257;yati. Yamp&#257;ya&#7747; paṭipad&#257; dukkh&#257;, imin&#257;paya&#7747; hīn&#257; akkh&#257;yati. Yamp&#257;ya&#7747; paṭipad&#257; dandh&#257;, imin&#257;paya&#7747; hīn&#257; akkh&#257;yati. Aya&#7747; bhikkhave paṭipad&#257; ubhayeneva hīn&#257; akkh&#257;yati.</p>

					<p class="f4">Tatra bhikkhave y&#257;ya&#7747; paṭipad&#257; dukkh&#257; khipp&#257;bhi&#241;&#241;&#257;, aya&#7747; bhikkhave paṭipad&#257; dukkhatt&#257; hīn&#257; akkh&#257;yati.</p>

					<p class="f4">Tatra bhikkhave y&#257;ya&#7747; paṭipad&#257; sukh&#257; dandh&#257;bhi&#241;&#241;&#257;, aya&#7747; bhikkhave paṭipad&#257; dandhatt&#257; hīn&#257; akkh&#257;yati.</p>

					<p class="f4">Tatra bhikkhave y&#257;ya&#7747; paṭipad&#257; sukh&#257; khipp&#257;bhi&#241;&#241;&#257;, aya&#7747; bhikkhave paṭipad&#257; ubhayeneva pa&#7751;īt&#257; akkh&#257;yati. Yamp&#257;ya&#7747; paṭipad&#257; sukh&#257;, imin&#257;paya&#7747; pa&#7751;īt&#257; akkh&#257;yati. Yamp&#257;ya&#7747; paṭipad&#257; khipp&#257;, imin&#257;paya&#7747; pa&#7751;īt&#257; akkh&#257;yati. Aya&#7747; bhikkhave paṭipad&#257; ubhayeneva pa&#7751;īt&#257; akkh&#257;yati.</p>

					<p class="f4">Im&#257; kho bhikkhave catasso paṭipad&#257;ti.</p>

					<p class="f4">4. 4. 2. 7.<br />
					(Moggall&#257;napaṭipad&#257;sutta&#7747;)</p>

					<p class="f4">17. Atha kho &#257;yasm&#257; s&#257;riputto yen&#257;yasm&#257; mah&#257;moggall&#257;no tenupasa&#7749;kami. Upasa&#7749;kamitv&#257; &#257;yasmat&#257; mah&#257;moggall&#257;nena saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho &#257;yasm&#257; s&#257;riputto &#257;yasmanta&#7747; mah&#257;moggall&#257;na&#7747; etadavoca:</p>

					<p class="f4">Catasso im&#257; &#257;vuso moggall&#257;na paṭipad&#257;. Katam&#257; catasso?</p>

					<p class="f4">Dukkh&#257;paṭipad&#257; dandh&#257;bhi&#241;&#241;&#257;, dukkh&#257;paṭipad&#257; khipp&#257;bhi&#241;&#241;&#257;, sukh&#257;paṭipad&#257; dandh&#257;bhi&#241;&#241;&#257;, sukh&#257;paṭipad&#257; khipp&#257;bhi&#241;&#241;&#257;. Im&#257; kho &#257;vuso catasso paṭipad&#257;.</p>

					<p class="f4">Im&#257;sa&#7747; &#257;vuso catassanna&#7747; paṭipad&#257;na&#7747; katama&#7747; te paṭipada&#7747; &#257;gamma &#257;savehi citta&#7747; vimuttanti?</p>

					<p class="f4"><a id="pg155"><span class="f2 g"><b>[page 155]</b></span></a> catasso im&#257; &#257;vuso s&#257;riputta paṭipad&#257;. Katam&#257; catasso?<br />
					Dukkh&#257;paṭipad&#257; dandh&#257;bhi&#241;&#241;&#257;, dukkh&#257;paṭipad&#257; khipp&#257;bhi&#241;&#241;&#257;, sukh&#257;paṭipad&#257; dandh&#257;bhi&#241;&#241;&#257;, sukh&#257;paṭipad&#257; khipp&#257;bhi&#241;&#241;&#257;. Im&#257; kho &#257;vuso catasso paṭipad&#257;.</p>

					<p class="f4">Im&#257;sa&#7747; &#257;vuso catassanna&#7747; paṭipad&#257;na&#7747; y&#257;ya&#7747; paṭipad&#257; dukkh&#257; khipp&#257;bhi&#241;&#241;&#257;, ima&#7747; me paṭipada&#7747; &#257;gamma anup&#257;d&#257;ya &#257;savehi citta&#7747; vimuttanti.</p>

					<p class="f4">[BJT Page 300]<br />
					4. 4. 2. 8.<br />
					(S&#257;riputtapaṭipad&#257;sutta&#7747;)</p>

					<p class="f4">18. Atha kho &#257;yasm&#257; mah&#257;moggall&#257;no yen&#257;yasm&#257; s&#257;riputto tenupasa&#7749;kami. Upasa&#7749;kamitv&#257; &#257;yasmat&#257; s&#257;riputtena saddhi&#7747; sammodi. Sammodanīya&#7747; kata&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho &#257;yasm&#257; mah&#257;moggall&#257;no &#257;yasmanta&#7747; s&#257;riputta&#7747; etadavoca:</p>

					<p class="f4">Catasso im&#257; &#257;vuso s&#257;riputta paṭipad&#257; katam&#257; catasso:<br />
					Dukkh&#257;paṭipad&#257; dandh&#257;bhi&#241;&#241;&#257;, dukkh&#257;paṭipad&#257; khipp&#257;bhi&#241;&#241;&#257;, sukh&#257;paṭipad&#257; dandh&#257;bhi&#241;&#241;&#257;, sukh&#257;paṭipad&#257; khipp&#257;bhi&#241;&#241;&#257;, im&#257; kho &#257;vuso s&#257;riputta catasso paṭipad&#257;.</p>

					<p class="f4">Im&#257;sa&#7747; kho &#257;vuso catassanna&#7747; paṭipad&#257;na&#7747; katama&#7747; te paṭipada&#7747; &#257;gamma anup&#257;d&#257;ya &#257;savehi citta&#7747; vimuttanti?<br />
					Catasso im&#257; &#257;vuso moggall&#257;na paṭipad&#257;. Katam&#257; catasso:</p>

					<p class="f4">Dukkh&#257;paṭipad&#257; dandh&#257;bhi&#241;&#241;&#257;, dukkh&#257;paṭipad&#257; khipp&#257;bhi&#241;&#241;&#257;, sukh&#257;paṭipad&#257; dandh&#257;bhi&#241;&#241;&#257;, sukh&#257;paṭipad&#257; khipp&#257;bhi&#241;&#241;&#257;. Im&#257; kho &#257;vuso catasso paṭipad&#257;.</p>

					<p class="f4">Im&#257;sa&#7747; kho &#257;vuso catassanna&#7747; paṭipad&#257;na&#7747; y&#257;ya&#7747; paṭipad&#257; sukh&#257; khipp&#257;bhi&#241;&#241;&#257;. Ima&#7747; me paṭipada&#7747; &#257;gamma anup&#257;d&#257;ya &#257;savehi citta&#7747; vimuttanti.</p>

					<p class="f4">4. 4. 2. 9.<br />
					(Kilesaparinibb&#257;nasutta&#7747;)</p>

					<p class="f4">19. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo diṭṭheva dhamme sasa&#7749;kh&#257;raparinibb&#257;yī hoti. Idha pana bhikkhave ekacco puggalo k&#257;yassa bhed&#257; sasa&#7749;kh&#257;raparinibb&#257;yī hoti. Idha pana bhikkhave ekacco puggalo diṭṭheva dhamme asa&#7749;kh&#257;raparinibb&#257;yī hoti. Idha pana bhikkhave ekacco puggalo k&#257;yassa bhed&#257; asa&#7749;kh&#257;raparinibb&#257;yī hoti.</p>

					<p class="f4">[BJT Page 302]<br />
					Katha&#241;ca bhikkhave puggalo diṭṭheva dhamme sasa&#7749;kh&#257;raparinibb&#257;yī hoti? Idha bhikkhave bhikkhu asubh&#257;nupassī k&#257;ye viharati. &#256;h&#257;re paṭikk&#363;lasa&#241;&#241;ī. Sabbaloke anabhiratasa&#241;&#241;ī. 1. Sabbasa&#7749;kh&#257;resu anicc&#257;nupassī. Mara&#7751;asa&#241;&#241;&#257; kho panassa <a id="pg156"><span class="f2 g"><b>[page 156]</b></span></a> ajjhatta&#7747; s&#363;paṭṭhit&#257; hoti. So im&#257;ni pa&#241;casekhabal&#257;ni upaniss&#257;ya viharati: saddh&#257;bala&#7747; hiribala&#7747; ottappabala&#7747; viriyabala&#7747; pa&#241;&#241;&#257;bala&#7747;. Tassim&#257;ni pa&#241;cindriy&#257;ni adhimatt&#257;ni p&#257;tubhavanti: saddhindriya&#7747; viriyindriya&#7747; satindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; adhimattatt&#257; diṭṭheva dhamme sasa&#7749;kh&#257;raparinibb&#257;yī hoti. Eva&#7747; kho bhikkhave puggalo diṭṭheva dhamme sasa&#7749;kh&#257;raparinibb&#257;yī hoti.</p>

					<p class="f4">Katha&#241;ca bhikkhave puggalo k&#257;yassa bhed&#257; sasa&#7749;kh&#257;raparinibb&#257;yī hoti? Idha bhikkhave bhikkhu asubh&#257;nupassī k&#257;ye viharati. &#256;h&#257;re paṭikk&#363;lasa&#241;&#241;ī. Sabbaloke anabhiratasa&#241;&#241;ī sabbasa&#7749;kh&#257;resu anicc&#257;nupassī. Mara&#7751;asa&#241;&#241;&#257; kho panassa ajjhatta&#7747; s&#363;paṭṭhit&#257; hoti. So im&#257;ni pa&#241;casekhabal&#257;ni upaniss&#257;ya viharati: saddh&#257;bala&#7747; hiribala&#7747; ottappabala&#7747; viriyabala&#7747; pa&#241;&#241;&#257;bala&#7747;. Tassim&#257;ni pa&#241;cindriy&#257;ni muduni p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; mudutt&#257; k&#257;yassa bhed&#257; sasa&#7749;kh&#257;raparinibb&#257;yī hoti. Eva&#7747; kho bhikkhave puggalo k&#257;yassa bhed&#257; sasa&#7749;kh&#257;raparinibb&#257;yī hoti.</p>

					<p class="f4">Katha&#241;ca bhikkhave puggalo diṭṭheva dhamme asa&#7749;kh&#257;raparinibb&#257;yī hoti? Idha bhikkhave bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati. Sato ca sampaj&#257;no, sukha&#241;ca k&#257;yena paṭisa&#7747;vedeti ya&#7747; ta&#7747; ariy&#257; &#257;cikkhanti 'upekkhako satim&#257; sukhavih&#257;rī' ti tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;n&#257; pubbeva somanassadomanass&#257;na&#7747; atthagam&#257; adukkha&#7747; asukha&#7747; upekkh&#257;sati p&#257;risuddhi&#7747; catuttha&#7747; jh&#257;na&#7747; upasampajja viharati. So im&#257;ni pa&#241;casekhabal&#257;ni upaniss&#257;ya viharati: saddh&#257;bala&#7747; hiribala&#7747; ottappabala&#7747; viriyabala&#7747; pa&#241;&#241;&#257;bala&#7747;. Tassim&#257;ni pa&#241;cindriy&#257;ni adhimatt&#257;ni p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; adhimattatt&#257; diṭṭheva dhamme asa&#7749;kh&#257;raparinibb&#257;yī hoti. Eva&#7747; kho bhikkhave puggalo diṭṭheva dhamme asa&#7749;kh&#257;raparinibb&#257;yī hoti.</p>

					<p class="f4">Katha&#241;ca bhikkhave puggalo k&#257;yassa bhed&#257; asa&#7749;kh&#257;raparinibb&#257;yī hoti? Idha bhikkhave bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati. Sato ca sampaj&#257;no, sukha&#241;ca k&#257;yena paṭisa&#7747;vedeti ya&#7747; ta&#7747; ariy&#257; &#257;cikkhanti 'upekkhako satim&#257; sukhavih&#257;rī' ti tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;n&#257; pubbeva somanassadomanass&#257;na&#7747; atthagam&#257; adukkha&#7747; asukha&#7747; upekkh&#257;sati p&#257;risuddhi&#7747; catuttha&#7747; jh&#257;na&#7747; upasampajja viharati. So im&#257;ni pa&#241;casekhabal&#257;ni upaniss&#257;ya viharati: saddh&#257;bala&#7747; hiribala&#7747; ottappabala&#7747; viriyabala&#7747; pa&#241;&#241;&#257;bala&#7747;. Tassim&#257;ni pa&#241;cindriy&#257;ni muduni p&#257;tubhavanti: saddhindriya&#7747; viriyindriya&#7747; satindriya&#7747; sam&#257;dhindriya&#7747; pa&#241;&#241;indriya&#7747;. So imesa&#7747; pa&#241;canna&#7747; indriy&#257;na&#7747; mudutt&#257; k&#257;yassa bhed&#257; asa&#7749;kh&#257;raparinibb&#257;yī hoti. Eva&#7747; kho bhikkhave puggalo k&#257;yassa bhed&#257; asa&#7749;kh&#257;raparinibb&#257;yī hoti.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti:</p>

					<p class="f4">1. Anabhiratisa&#241;&#241;i machasa&#7747;.</p>

					<p class="f4">[BJT Page 304]<br />
					4. 4. 2. 10.<br />
					(Arahattappattisutta&#7747;)</p>

					<p class="f4">20. Eka&#7747; samaya&#7747; &#257;yasm&#257; &#257;nando kosambiya&#7747; viharati ghosit&#257;r&#257;me. Tatra kho &#257;yasm&#257; &#257;nando bhikkh&#363; &#257;mantesi; &#257;vuso bhikkhavoti. &#256;vusoti kho te bhikkh&#363; &#257;yasmato &#257;nandassa paccassosu&#7747;. &#256;yasm&#257; &#257;nando etadavoca:</p>

					<p class="f4"><a id="pg157"><span class="f2 g"><b>[page 157]</b></span></a> yo hi ko ci &#257;vuso bhikkhu v&#257; bhikkhunī v&#257; mama santike arahattappatti&#7747; vy&#257;karoti. Sabbo so cat&#363;hi maggehi, etesa&#7747; v&#257; a&#241;&#241;atarena. Katamehi cat&#363;hi?<br />
					Idha &#257;vuso bhikkhu samathapubba&#7749;gama&#7747; vipassana&#7747; bh&#257;veti. Tassa samathapubba&#7749;gama&#7747; vipassana&#7747; bh&#257;vayato maggo sa&#241;j&#257;yati. So ta&#7747; magga&#7747; &#257;sevati bh&#257;veti bahulīkaroti. Tassa ta&#7747; magga&#7747; &#257;sevato bh&#257;vayato bahulīkaroto sa&#241;&#241;ojan&#257; pahīyanti. Anusay&#257; vyantīhonti.</p>

					<p class="f4">Puna ca para&#7747; &#257;vuso bhikkhu vipassan&#257;pubba&#7749;gama&#7747; samatha&#7747; bh&#257;veti, tassa vipassan&#257;pubba&#7749;gama&#7747; samatha&#7747; bh&#257;vayato maggo sa&#241;j&#257;yati. So ta&#7747; magga&#7747; &#257;sevati bh&#257;veti bahulīkaroti. Tassa ta&#7747; magga&#7747; &#257;sevato bh&#257;vayato bahulīkaroto sa&#241;&#241;ojan&#257; pahīyanti. Anusay&#257; vyantīhonti.</p>

					<p class="f4">Puna ca para&#7747; &#257;vuso bhikkhu samathavipassana&#7747; yuganaddha&#7747; bh&#257;veti. Tassa samathavipassana&#7747; yuganaddha&#7747; bh&#257;vayato maggo sa&#241;j&#257;yati. So ta&#7747; magga&#7747; &#257;sevati bh&#257;veti bahulīkaroti. Tassa ta&#7747; magga&#7747; &#257;sevato bh&#257;vayato bahulīkaroto sa&#241;&#241;ojan&#257; pahīyanti. Anusay&#257; vyantīhonti.</p>

					<p class="f4">Puna ca para&#7747; &#257;vuso bhikkhuno dhammuddhaccaviggahīta&#7747; m&#257;na&#7747; hoti. So &#257;vuso samayo yanta&#7747; citta&#7747; ajjhatta&#7747;yeva santiṭṭhati sannisīdati ekodihoti sam&#257;dhiyati. Tassa maggo sa&#241;j&#257;yati. So ta&#7747; magga&#7747; &#257;sevati bh&#257;veti bahulīkaroti. Tassa ta&#7747; magga&#7747; &#257;sevato bh&#257;vayato bahulīkaroto sa&#241;&#241;ojan&#257; pahīyanti. Anusay&#257; vyantīhonti.</p>

					<p class="f4">Yo hi ko vi &#257;vuso bhikkhu v&#257; bhikkhunī v&#257; mama santike arahattappatti&#7747; vy&#257;karoti, sabbo so imehi cat&#363;hi maggehi, etesa&#7747; v&#257; a&#241;&#241;ataren&#257;ti.</p>

					<p class="f4">Paṭipad&#257;vaggo dutiyo.</p>

					<p class="f4">[BJT Page 306]<br />
					3. Sa&#241;cetaniyavaggo<br />
					4. 4. 3. 1<br />
					(Sa&#241;cetan&#257;sutta&#7747;)<br />
					(S&#257;vatthiya&#7747;)</p>

					<p class="f4">21. K&#257;ye v&#257; bhikkhave sati k&#257;yasa&#241;cetan&#257;hetu uppajjati <a id="pg158"><span class="f2 g"><b>[page 158]</b></span></a> ajjhatta&#7747; sukhadukkha&#7747;. V&#257;c&#257;ya v&#257; bhikkhave sati vacīsa&#241;cetan&#257;hetu uppajjati ajjhatta&#7747; sukhadukkha&#7747;. Mane v&#257; bhikkhave sati manosa&#241;catan&#257;hetu uppajjati ajjhatta&#7747; sukhadukkha&#7747;. Avijj&#257;paccay&#257; va.</p>

					<p class="f4">S&#257;ma&#7747; v&#257; ta&#7747; bhikkhave k&#257;yasa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Pare v&#257;ssa ta&#7747; bhikkhave k&#257;yasa&#7749;kh&#257;ra&#7747; abhisa&#7749;kharonti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Sampaj&#257;no v&#257; ta&#7747; bhikkhave k&#257;yasa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Asampaj&#257;no v&#257; ta&#7747; bhikkhave k&#257;yasa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;.</p>

					<p class="f4">S&#257;ma&#7747; v&#257; ta&#7747; bhikkhave vacīsa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Pare v&#257;ssa ta&#7747; bhikkhave vacīsa&#7749;kh&#257;ra&#7747; abhisa&#7749;kharonti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Sampaj&#257;no v&#257; ta&#7747; bhikkhave vacīsa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Asampaj&#257;no v&#257; ta&#7747; bhikkhave vacīsa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;.</p>

					<p class="f4">S&#257;ma&#7747; v&#257; ta&#7747; bhikkhave manosa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Pare v&#257;ssa ta&#7747; bhikkhave manosa&#7749;kh&#257;ra&#7747; abhisa&#7749;kharonti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Sampaj&#257;no v&#257; ta&#7747; bhikkhave manosa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. Asampaj&#257;no v&#257; ta&#7747; bhikkhave manosa&#7749;kh&#257;ra&#7747; abhisa&#7749;kharoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;.</p>

					<p class="f4">Imesu bhikkhave dhammesu avijj&#257; anupatit&#257;. Avijj&#257;yatveva asesavir&#257;ganirodh&#257; so k&#257;yo na hoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;. S&#257; v&#257;c&#257; na hoti, ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;.So mano na hoti,ya&#7747; paccay&#257;ssa ta&#7747; uppajjati ajjhatta&#7747; sukhadukkha&#7747;</p>

					<p class="f4">[BJT Page 308]<br />
					Khetta&#7747; ta&#7747; na hoti, vatthu&#7747; <a id="pg159"><span class="f2 g"><b>[page 159]</b></span></a> ta&#7747; na hoti, &#257;yatana&#7747; ta&#7747; na hoti, adhikara&#7751;a&#7747; ta&#7747; na hoti, ya&#7747; paccay&#257;ssa ta&#7747; uppajjati ajjhatta&#7747; sukhadukkhanti.</p>

					<p class="f4">Catt&#257;rome bhikkhave attabh&#257;vapaṭil&#257;bh&#257;. Katame catt&#257;ro?</p>

					<p class="f4">Atthi bhikkhave attabh&#257;vapaṭil&#257;bho, yasmi&#7747; attabh&#257;vapaṭil&#257;bhe attasa&#241;cetan&#257;, kamati no parasa&#241;cetan&#257;. Atthi bhikkhave attabh&#257;vapaṭil&#257;bho, yasmi&#7747; attabh&#257;vapaṭil&#257;bhe parasa&#241;cetan&#257; kamati no attasa&#241;cetan&#257;. Atthi bhikkhave attabh&#257;vapaṭil&#257;bho, yasmi&#7747; attabh&#257;vapaṭil&#257;bhe attasa&#241;cetan&#257; ca kamati parasa&#241;cetan&#257; ca. Atthi bhikkhave attabh&#257;vapaṭil&#257;bho, yasmi&#7747; attabh&#257;vapaṭil&#257;bhe neva attasa&#241;cetan&#257; kamati no parasa&#241;cetan&#257;. Ime kho bhikkhave catt&#257;ro attabh&#257;vapaṭil&#257;bh&#257;ti.</p>

					<p class="f4">Eva&#7747; vutte &#257;yasm&#257; s&#257;riputto bhagavanta&#7747; etadavoca: imassa kho aha&#7747; bhante bhagavat&#257; sa&#7749;khittena bh&#257;sitassa eva&#7747; vitth&#257;rena attha&#7747; &#257;j&#257;n&#257;mi:</p>

					<p class="f4">Tatra bhante yv&#257;ya&#7747; attabh&#257;vapaṭil&#257;bho, yasmi&#7747; attabh&#257;vapaṭil&#257;bhe attasa&#241;cetan&#257; kamati no parasa&#241;cetan&#257;. Attasa&#241;cetan&#257;hetu tesa&#7747; satt&#257;na&#7747; tamh&#257; k&#257;y&#257; cuti hoti.</p>

					<p class="f4">Tatra bhante yv&#257;ya&#7747; attabh&#257;vapaṭil&#257;bho, yasmi&#7747; attabh&#257;vapaṭil&#257;bhe parasa&#241;cetan&#257; kamati no attasa&#241;cetan&#257;. Parasa&#241;cetan&#257;hetu tesa&#7747; satt&#257;na&#7747; tamh&#257; k&#257;y&#257; cuti hoti.</p>

					<p class="f4">Tatra bhante yv&#257;ya&#7747; attabh&#257;vapaṭil&#257;bho, yasmi&#7747; attabh&#257;vapaṭil&#257;bhe attasa&#241;cetan&#257; ca kamati parasa&#241;cetan&#257; ca. Attasa&#241;cetan&#257; ca parasa&#241;cetan&#257; ca hetu tesa&#7747; satt&#257;na&#7747; tamh&#257; k&#257;y&#257; cuti hoti.</p>

					<p class="f4">Tatra bhante yv&#257;ya&#7747; attabh&#257;vapaṭil&#257;bho, yasmi&#7747; attabh&#257;vapaṭil&#257;bhe neva attasa&#241;cetan&#257; kamati no parasa&#241;cetan&#257;. Katame tena dev&#257; daṭṭhabb&#257;ti? "Nevasa&#241;&#241;&#257;n&#257;sa&#241;&#241;&#257;yatan&#363;pag&#257; s&#257;riputta dev&#257; tena daṭṭhabb&#257;" ti.</p>

					<p class="f4">Ko nu kho bhante hetu ko paccayo yena <a id="pg160"><span class="f2 g"><b>[page 160]</b></span></a> midhekacce satt&#257; tamh&#257; k&#257;y&#257; cut&#257; &#257;g&#257;mino honti &#257;gant&#257;ro itthatta&#7747;? Ko pana bhante hetu ko paccayo yena midhekacce satt&#257; tamh&#257; k&#257;y&#257; cut&#257; an&#257;g&#257;mino honti an&#257;gant&#257;ro itthattanti?</p>

					<p class="f4">Idha s&#257;riputta ekaccassa puggalassa orambh&#257;giy&#257;ni sa&#241;&#241;ojan&#257;ni appahī&#7751;&#257;ni honti. So diṭṭheva dhamme nevasa&#241;&#241;&#257;n&#257;sa&#241;&#241;&#257;yatana&#7747; upasampajja viharati. So tadass&#257;deti. Tannik&#257;meti, tena ca vitti&#7747; &#257;pajjati. Tattha ṭhito tadadhimutto tabbahulavih&#257;rī. Aparihīno k&#257;la&#7747; kurum&#257;no nevasa&#241;&#241;&#257;n&#257;sa&#241;&#241;&#257;yatan&#363;pag&#257;na&#7747; dev&#257;na&#7747; sahavyata&#7747; upapajjati. So tato cuto &#257;g&#257;mī hoti &#257;gant&#257; itthatta&#7747;.</p>

					<p class="f4">[BJT Page 310]<br />
					Idha pana s&#257;riputta ekaccassa puggalassa orambh&#257;giy&#257;ni sa&#241;&#241;ojan&#257;ni pahīn&#257;ni honti. So diṭṭheva dhamme nevasa&#241;&#241;&#257;n&#257;sa&#241;&#241;&#257;yatana&#7747; upasampajja viharati. So tadass&#257;deti. Tannik&#257;meti, tena ca vitti&#7747; &#257;pajjati. Tattha ṭhito tadadhimutto tabbahulavih&#257;rī. Aparihīno k&#257;la&#7747; kurum&#257;no nevasa&#241;&#241;&#257;n&#257;sa&#241;&#241;&#257;yatan&#363;pag&#257;na&#7747; dev&#257;na&#7747; sahavyata&#7747; upapajjati. So tato cuto an&#257;g&#257;mī hoti an&#257;gant&#257; itthatta&#7747;.</p>

					<p class="f4">Aya&#7747; kho s&#257;riputta hetu aya&#7747; paccayo, yena midhekacce satt&#257; tamh&#257; k&#257;y&#257; cut&#257; &#257;g&#257;mino honti &#257;gant&#257;ro itthatta&#7747;. Aya&#7747; pana s&#257;riputta hetu aya&#7747; paccayo, yenamidhekacce satt&#257; tamh&#257; k&#257;y&#257; cut&#257; an&#257;g&#257;mino honti an&#257;gant&#257;ro itthattanti.</p>

					<p class="f4">4. 4. 3. 2.<br />
					(S&#257;riputta paṭisamhid&#257;sutta&#7747;)</p>

					<p class="f4">22. Tatra kho &#257;yasm&#257; s&#257;riputto bhikkh&#363; &#257;mantesi, &#257;vuso bhikkhavoti. &#256;vusoti kho te bhikkh&#363; &#257;yasmato s&#257;riputtassa paccassosu&#7747;. &#256;yasm&#257; s&#257;riputto etadavoca:</p>

					<p class="f4">Addham&#257;s&#363;pasampannena me &#257;vuso atthapaṭisambhid&#257; sacchikat&#257; odhiso vya&#241;janaso. Tamaha&#7747; anekapariy&#257;yena &#257;cikkh&#257;mi desemi pa&#241;&#241;&#257;pemi paṭṭhapemi vivar&#257;mi vibhaj&#257;mi utt&#257;nī karomi. Yassa kho panassa ka&#7749;kh&#257; v&#257; vimati v&#257; so ma&#7747; pa&#241;hena, aha&#7747; veyy&#257;kara&#7751;ena. Sammukhībh&#363;to no satth&#257;, yo no dhamm&#257;na&#7747; sukusalo.</p>

					<p class="f4">Addham&#257;s&#363;pasampannena me &#257;vuso dhammapaṭisambhid&#257; sacchikat&#257; odhiso vya&#241;janaso, tamaha&#7747; anekapariy&#257;yena &#257;cikkh&#257;mi desemi pa&#241;&#241;&#257;pemi paṭṭhapemi vivar&#257;mi vibhaj&#257;mi utt&#257;nī karomi. Yassa kho panassa ka&#7749;kh&#257; v&#257; vimati v&#257; so ma&#7747; pa&#241;hena, aha&#7747; veyy&#257;kara&#7751;ena. Sammukhībh&#363;to no satth&#257;, yo no dhamm&#257;na&#7747; sukusaloti.</p>

					<p class="f4">Addham&#257;s&#363;pasampannena me &#257;vuso niruttipaṭisambhid&#257; sacchikat&#257; odhiso vya&#241;janaso. Tamaha&#7747; anekapariy&#257;yena &#257;cikkh&#257;mi desemi pa&#241;&#241;&#257;pemi paṭṭhapemi vivar&#257;mi vibhaj&#257;mi utt&#257;nī karomi. Yassa kho panassa ka&#7749;kh&#257; v&#257; vimati v&#257; so ma&#7747; pa&#241;hena, aha&#7747; veyy&#257;kara&#7751;ena. Sammukhībh&#363;to no satth&#257;, yo no dhamm&#257;na&#7747; sukusaloti.</p>

					<p class="f4">[BJT Page 312.]<br />
					Addham&#257;s&#363;pasampannena me &#257;vuso paṭibh&#257;napaṭisambhid&#257; sacchikat&#257; odhiso vya&#241;janaso. Tamaha&#7747; anekapariy&#257;yena &#257;cikkh&#257;mi desemi pa&#241;&#241;&#257;pemi paṭṭhapemi vivar&#257;mi vibhaj&#257;mi utt&#257;nī karomi. Yassa kho panassa ka&#7749;kh&#257; v&#257; vimati v&#257; so ma&#7747; pa&#241;hena, aha&#7747; veyy&#257;kara&#7751;ena. Sammukhībh&#363;to no satth&#257;, yo no dhamm&#257;na&#7747; sukusaloti.</p>

					<p class="f4">4. 4. 3. 3.<br />
					(Mah&#257;koṭṭhitasutta&#7747;)</p>

					<p class="f4">23. <a id="pg161"><span class="f2 g"><b>[page 161]</b></span></a> atha kho &#257;yasm&#257; mah&#257;koṭṭhito yen&#257;yasm&#257; s&#257;riputto tenupasa&#7749;kami. Upasa&#7749;kamitv&#257; &#257;yasmat&#257; s&#257;riputtena saddhi&#7747; sammodi sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho &#257;yasm&#257; mah&#257;koṭṭhito &#257;yasmanta&#7747; s&#257;riputta&#7747; etadavoca:</p>

					<p class="f4">Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; attha&#241;&#241;a&#7747; ki&#241;cīti? M&#257;heva&#7747; &#257;vuso. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nattha&#241;&#241;a&#7747; ki&#241;cīti? M&#257;heva&#7747; &#257;vuso. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; atthi ca natthi ca&#241;&#241;a&#7747; ki&#241;cīti? M&#257;heva&#7747; &#257;vuso. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nevatthi no nattha&#241;&#241;a&#7747; ki&#241;cīti? M&#257;heva&#7747; &#257;vuso.</p>

					<p class="f4">Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; attha&#241;&#241;a&#7747; ki&#241;cīti iti puṭṭho sam&#257;no m&#257;heva&#7747; &#257;vusoti vadesi. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nattha&#241;&#241;a&#7747; ki&#241;cīti iti puṭṭho sam&#257;no m&#257;heva&#7747; &#257;vusoti vadesi. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; atthi ca natthi ca&#241;&#241;a&#7747; ki&#241;cīti iti puṭṭho sam&#257;no m&#257;heva&#7747; &#257;vusoti vadesi. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nevatthi no nattha&#241;&#241;a&#7747; ki&#241;cīti iti puṭṭho sam&#257;no m&#257;heva&#7747; &#257;vusoti vadesi. Yath&#257; kathampan&#257;vuso imassa bh&#257;sitassa attho daṭṭhabboti?</p>

					<p class="f4">[BJT Page 314]<br />
					Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; attha&#241;&#241;a&#7747; ki&#241;cīti iti vada&#7747; appapa&#241;ca&#7747; papa&#241;ceti. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nattha&#241;&#241;a&#7747; ki&#241;cīti iti vada&#7747; appapa&#241;ca&#7747; papa&#241;ceti. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; atthi ca natthi ca&#241;&#241;a&#7747; ki&#241;cīti iti vada&#7747; appapa&#241;ca&#7747; papa&#241;ceti channa&#7747;. &#256;vuso phass&#257;yatan&#257;na&#7747; asesavir&#257;ganirodh&#257; nevatthi no nattha&#241;&#241;a&#7747; ki&#241;cīti iti vada&#7747; appapa&#241;ca&#7747; papa&#241;ceti.</p>

					<p class="f4">Y&#257;vat&#257; &#257;vuso channa&#7747; phass&#257;yatan&#257;na&#7747; gati t&#257;vat&#257; papa&#241;cassa gati. Y&#257;vat&#257; papa&#241;cassa gati <a id="pg162"><span class="f2 g"><b>[page 162]</b></span></a> t&#257;vat&#257; channa&#7747; phass&#257;yatan&#257;na&#7747; gati. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; papa&#241;canirodho, papa&#241;canirodh&#257; papa&#241;cav&#363;pasamoti.</p>

					<p class="f4">4. 4. 3. 4.<br />
					(&#256;nandasutta&#7747;)</p>

					<p class="f4">24. Atha kho &#257;yasm&#257; &#257;nando yen&#257;yasm&#257; mah&#257;koṭṭhito tenupasa&#7749;kami. Upasa&#7749;kamitv&#257; &#257;yasmat&#257; mah&#257;koṭṭhitena saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando &#257;yasmanta&#7747; mah&#257;koṭṭhita&#7747; etadavoca:</p>

					<p class="f4">Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; attha&#241;&#241;a&#7747; ki&#241;cīti? M&#257;heva&#7747; &#257;vuso. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nattha&#241;&#241;a&#7747; ki&#241;cīti? M&#257;heva&#7747; &#257;vuso. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; atthi ca natthi ca&#241;&#241;a&#7747; ki&#241;cīti? M&#257;heva&#7747; &#257;vuso. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nevatthi no nattha&#241;&#241;a&#7747; ki&#241;cīti? M&#257;heva&#7747; &#257;vuso.</p>

					<p class="f4">Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; attha&#241;&#241;a&#7747; ki&#241;cīti iti puṭṭho sam&#257;no m&#257;heva&#7747; &#257;vusoti vadesi. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nattha&#241;&#241;a&#7747; ki&#241;cīti iti puṭṭho sam&#257;no m&#257;heva&#7747; &#257;vusoti vadesi. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; atthi ca natthi ca&#241;&#241;a&#7747; ki&#241;cīti iti puṭṭho sam&#257;no m&#257;heva&#7747; &#257;vusoti vadesi. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nevatthi no nattha&#241;&#241;a&#7747; ki&#241;cīti iti puṭṭho sam&#257;no m&#257;heva&#7747; &#257;vusoti vadesi. Yath&#257;kathampan&#257;vuso imassa bh&#257;sitassa attho daṭṭhabboti?</p>

					<p class="f4">[BJT Page 316]<br />
					Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; attha&#241;&#241;a&#7747; ki&#241;cīti iti vada&#7747; appapa&#241;ca&#7747; papa&#241;ceti. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nattha&#241;&#241;a&#7747; ki&#241;cīti iti vada&#7747; appapa&#241;ca&#7747; papa&#241;ceti. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; atthi ca natthi ca&#241;&#241;a&#7747; ki&#241;cīti iti vada&#7747; appapa&#241;ca&#7747; papa&#241;ceti. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; nevatthi no nattha&#241;&#241;a&#7747; ki&#241;cīti iti vada&#7747; appapa&#241;ca&#7747; papa&#241;ceti.</p>

					<p class="f4">Y&#257;vat&#257; &#257;vuso channa&#7747; phass&#257;yatan&#257;na&#7747; gati, t&#257;vat&#257; papa&#241;cassa gati. Y&#257;vat&#257; papa&#241;cassa gati, t&#257;vat&#257; channa&#7747; <a id="pg163"><span class="f2 g"><b>[page 163]</b></span></a> phass&#257;yatan&#257;na&#7747; gati. Channa&#7747; &#257;vuso phass&#257;yatan&#257;na&#7747; asesavir&#257;ganirodh&#257; papa&#241;canirodho. Papa&#241;canirodh&#257; papa&#241;cav&#363;pasamoti.</p>

					<p class="f4">4. 4. 3. 5.<br />
					(Upav&#257;nasutta&#7747;)</p>

					<p class="f4">25. Atha kho &#257;yasm&#257; upav&#257;no yen&#257;yasm&#257; s&#257;riputto tenupasa&#7749;kami. Upasa&#7749;kamitv&#257; &#257;yasmat&#257; s&#257;riputtena saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho &#257;yasm&#257; upav&#257;no &#257;yasmanta&#7747; s&#257;riputta&#7747; etadavoca:</p>

					<p class="f4">Kinnu kho &#257;vuso s&#257;riputta vijj&#257;yantakaro hotīti? No hida&#7747; &#257;vuso. Kimpan&#257;vuso s&#257;riputta cara&#7751;enantakaro hotīti? No hida&#7747; &#257;vuso. Kinnu kho &#257;vuso s&#257;riputta vijj&#257;cara&#7751;enantakaro hotīti? No hida&#7747; &#257;vuso. Kimpan&#257;vuso s&#257;riputta a&#241;&#241;atra vijj&#257;cara&#7751;enantakaro hotīti? No hida&#7747; &#257;vuso.</p>

					<p class="f4">Kinnu kho &#257;vuso s&#257;riputta vijj&#257;yantakaro hotīti. Iti puṭṭho sam&#257;no no hida&#7747; &#257;vusoti vadesi. Kimpan&#257;vuso s&#257;riputta cara&#7751;enantakaro hotīti iti puṭṭho sam&#257;no no hida&#7747; &#257;vusoti vadesi. Kimpan&#257;vuso s&#257;riputta vijj&#257;cara&#7751;enantakaro hotīti iti puṭṭho sam&#257;no no hida&#7747; &#257;vusoti vadesi. Kimpan&#257;vuso s&#257;riputta a&#241;&#241;atra vijj&#257;cara&#7751;enantakaro hotīti iti puṭṭho sam&#257;no no hida&#7747; &#257;vusoti vadesi. Yath&#257;kathampan&#257;vuso antakaro hotīti?</p>

					<p class="f4">[BJT Page 318]<br />
					Vijj&#257;ya ce &#257;vuso antakaro abhavissa, savup&#257;d&#257;nova sam&#257;no antakaro abhavissa. Cara&#7751;ena ce &#257;vuso antakaro abhavissa, savup&#257;d&#257;nova sam&#257;no antakaro abhavissa. Vijj&#257;cara&#7751;ena ce &#257;vuso antakaro abhavissa, savup&#257;d&#257;nova sam&#257;no antakaro abhavissa. A&#241;&#241;atra vijj&#257;cara&#7751;ena ce &#257;vuso antakaro abhavissa, puthujjano antakaro abhavissa. Puthujjano hi &#257;vuso a&#241;&#241;atra vijj&#257;cara&#7751;ena. Cara&#7751;avipanno kho &#257;vuso yath&#257;bh&#363;ta&#7747; na j&#257;n&#257;ti na passati. Cara&#7751;asampanno yath&#257;bh&#363;ta&#7747; <a id="pg164"><span class="f2 g"><b>[page 164]</b></span></a> j&#257;n&#257;ti passati. Yath&#257;bh&#363;ta&#7747; j&#257;na&#7747; passa&#7747; antakaro hotīti.</p>

					<p class="f4">4. 4. 3. 6.<br />
					(&#256;y&#257;cam&#257;nasutta&#7747;)</p>

					<p class="f4">26. Saddho bhikkhave bhikkhu eva&#7747; samm&#257; &#257;y&#257;cam&#257;no &#257;y&#257;ceyya: t&#257;diso homi y&#257;dis&#257; s&#257;riputtamoggall&#257;n&#257;ti. Es&#257; bhikkhave tul&#257;, eta&#7747; pam&#257;&#7751;a&#7747; mama s&#257;vak&#257;na&#7747; bhikkh&#363;na&#7747; yadida&#7747; s&#257;riputtamoggall&#257;n&#257;.</p>

					<p class="f4">Saddh&#257; bhikkhave bhikkhunī eva&#7747; samm&#257; &#257;y&#257;cam&#257;n&#257; &#257;y&#257;ceyya: t&#257;dis&#257; homi y&#257;dis&#257; khem&#257; ca bhikkhunī uppalava&#7751;&#7751;&#257; v&#257;ti. Es&#257; bhikkhave tul&#257;, eta&#7747; pam&#257;&#7751;a&#7747; mama s&#257;vik&#257;na&#7747; bhikkhunīna&#7747; yadida&#7747; khem&#257; ca bhikkhunī uppalava&#7751;&#7751;&#257; ca.</p>

					<p class="f4">Saddho bhikkhave up&#257;sako eva&#7747; samm&#257; &#257;y&#257;cam&#257;no &#257;y&#257;ceyya: t&#257;diso homi y&#257;diso citto ca gahapati hatthako ca &#257;lavakoti. Es&#257; bhikkhave tul&#257;, eta&#7747; pam&#257;&#7751;a&#7747; mama s&#257;vak&#257;na&#7747; up&#257;sak&#257;na&#7747; yadida&#7747; citto ca gahapati hatthako ca &#257;lavako.</p>

					<p class="f4">Saddh&#257; bhikkhave up&#257;sik&#257; eva&#7747; samm&#257; &#257;y&#257;cam&#257;n&#257; &#257;y&#257;ceyya: t&#257;dis&#257; homi y&#257;dis&#257; khujjuttar&#257; ca up&#257;sik&#257; veluka&#7751;ṭakiy&#257; ca nandam&#257;t&#257;ti. Es&#257; bhikkhave tul&#257;, eta&#7747; pam&#257;&#7751;a&#7747; mama s&#257;vik&#257;na&#7747; up&#257;sik&#257;na&#7747; yadida&#7747; khujjuttar&#257; ca up&#257;sik&#257; veluka&#7751;ṭakiy&#257; ca nandam&#257;t&#257;ti.</p>

					<p class="f4">4. 4. 3. 7.<br />
					(R&#257;hulasutta&#7747;)</p>

					<p class="f4">27. Atha kho &#257;yasm&#257; r&#257;hulo yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho &#257;yasmanta&#7747; r&#257;hula&#7747; bhagav&#257; etadavoca;</p>

					<p class="f4">[BJT Page 320]<br />
					Y&#257; ca r&#257;hula ajjhattik&#257; paṭhavidh&#257;tu y&#257; ca b&#257;hir&#257; paṭhavidh&#257;tu, paṭhavidh&#257;tu reves&#257;. Na&#7747; "neta&#7747; mama, nesohamasmi, na meso att&#257;" ti, evameta&#7747; yath&#257;bh&#363;ta&#7747; sammappa&#241;&#241;&#257;ya daṭṭhabba&#7747;. Evameta&#7747; yath&#257;bh&#363;ta&#7747; sammappa&#241;&#241;&#257;ya disv&#257; paṭhavidh&#257;tuy&#257; nibbindati. Paṭhavidh&#257;tuy&#257; citta&#7747; vir&#257;jeti.</p>

					<p class="f4">Y&#257; ca r&#257;hula ajjhattik&#257; &#257;podh&#257;tu y&#257; ca b&#257;hir&#257; <a id="pg165"><span class="f2 g"><b>[page 165]</b></span></a> &#257;podh&#257;tu, &#257;podh&#257;tureves&#257;. Na&#7747;"neta&#7747; mama neso hamasmi, na meso att&#257;" ti, evameta&#7747; yath&#257;bh&#363;ta&#7747; sammappa&#241;&#241;&#257;ya daṭṭhabba&#7747;. Evameta&#7747; yath&#257;bh&#363;ta&#7747; sammappa&#241;&#241;&#257;ya disv&#257; &#257;podh&#257;tuy&#257; nibbindati. &#256;podh&#257;tuy&#257; citta&#7747; vir&#257;jeti.</p>

					<p class="f4">Y&#257; ca r&#257;hula ajjhattik&#257; tejodh&#257;tu y&#257; ca b&#257;hir&#257; tejodh&#257;tu, tejodh&#257;tureves&#257;. Na&#7747; "neta&#7747; mama, nesohamasmi, na me so att&#257;" ti, evameta&#7747; yath&#257;bh&#363;ta&#7747; sammappa&#241;&#241;&#257;ya daṭṭhabba&#7747;. Evameta&#7747; yath&#257;bh&#363;ta&#7747; sammappa&#241;&#241;&#257;ya disv&#257; tejodh&#257;tuy&#257; nibbindati tejodh&#257;tuy&#257; citta&#7747; vir&#257;jeti.</p>

					<p class="f4">Y&#257; ca r&#257;hula ajjhattik&#257; v&#257;yodh&#257;tu y&#257; ca b&#257;hir&#257; v&#257;yodh&#257;tu, v&#257;yodh&#257;tureves&#257;. Na&#7747; "neta&#7747; mama, nesohamasmi, na me so att&#257;" ti, evameta&#7747; yath&#257;bh&#363;ta&#7747; sammappa&#241;&#241;&#257;ya daṭṭhabba&#7747;. Evameta&#7747; yath&#257;bh&#363;ta&#7747; sammappa&#241;&#241;&#257;ya disv&#257; v&#257;yodh&#257;tuy&#257; nibbindati. V&#257;yodh&#257;tuy&#257; citta&#7747; vir&#257;jeti.</p>

					<p class="f4">Yato kho r&#257;hula bhikkhu im&#257;su catusu dh&#257;tusu neva att&#257;na&#7747; na attaniya&#7747; samanupassati. Aya&#7747; vuccati r&#257;hula bhikkhu acchecchi ta&#7751;ha&#7747;, v&#257;vattayi sa&#7747;yojana&#7747;, samm&#257; m&#257;n&#257;bhisamay&#257; antamak&#257;si dukkhass&#257;ti.</p>

					<p class="f4">4. 4. 3. 8.<br />
					(Cetovimuttisutta&#7747;)</p>

					<p class="f4">28. Catt&#257;rome bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro:</p>

					<p class="f4">Idha bhikkhave bhikkhu a&#241;&#241;atara&#7747; santa&#7747; cetovimutti&#7747; upasampajja viharati. So sakk&#257;yanirodha&#7747; manasi karoti. Tassa sakk&#257;yanirodha&#7747; manasi karoto sakk&#257;yanirodhe citta&#7747; na pakkhandati, nappasīdati, na santiṭṭhati n&#257;dhimuccati.</p>

					<p class="f4">[BJT Page 322]<br />
					Tassa kho eta&#7747; bhikkhave bhikkhuno na sakk&#257;yanirodho p&#257;ṭika&#7749;kho.</p>

					<p class="f4">Seyyath&#257;pi bhikkhave puriso lasagatena1. Hatthena s&#257;kha&#7747; ga&#7751;heyya, tassa so hattho sajjeyy&#257;pi ga&#7751;heyy&#257;pi khajjeyy&#257;pi. Evameva kho bhikkhave bhikkhu a&#241;&#241;atara&#7747; santa&#7747; cetovimutti&#7747; upasampajja viharati. So sakk&#257;yanirodha&#7747; manasi karoti. Tassa sakk&#257;yanirodha&#7747; manasi karoto sakk&#257;yanirodhe citta&#7747; na pakkhandati nappasīdati na santiṭṭhati n&#257;dhimuccati. Tassa kho eta&#7747; bhikkhave bhikkhuno na sakk&#257;yanirodho p&#257;ṭika&#7749;kho.<br />
					Idha pana bhikkhave bhikkhu a&#241;&#241;atara&#7747; santa&#7747; cetovimutti&#7747; upasampajja viharati, so sakk&#257;ya nirodha&#7747; manasi karoti. Tassa sakk&#257;yanirodha&#7747; manasi karoto sakk&#257;yanirodhe citta&#7747; pakkhandati pasīdati santiṭṭhati adhimuccati. Tassa kho eta&#7747; bhikkhave bhikkhuno sakk&#257;yanirodho p&#257;ṭika&#7749;kho.</p>

					<p class="f4">Seyyath&#257;pi bhikkhave puriso suddhena hatthena s&#257;kha&#7747; ga&#7751;heyya, tassa so hattho neva sajjeyya na ga&#7751;heyya na khajjeyya. Evameva kho bhikkhave bhikkhu a&#241;&#241;atara&#7747; santa&#7747; cetovimutti&#7747; upasampajja viharati. So sakk&#257;yanirodha&#7747; <a id="pg166"><span class="f2 g"><b>[page 166]</b></span></a> manasi karoti. Tassa sakk&#257;yanirodha&#7747; manasi karoto sakk&#257;yanirodhe citta&#7747; pakkhandati pasīdati santiṭṭhati adhimuccati. Tassa kho eta&#7747; bhikkhave bhikkhuno sakk&#257;yanirodho p&#257;ṭika&#7749;kho.</p>

					<p class="f4">Idha pana bhikkhave bhikkhu a&#241;&#241;atara&#7747; santa&#7747; cetovimutti&#7747; upasampajja viharati. So avijj&#257;ppabheda&#7747; manasi karoti. Tassa avijj&#257;ppabheda&#7747; manasikaroto avijj&#257;ppabhede citta&#7747; na pakkhandati na ppasīdati na santiṭṭhati n&#257;dhimuccati. Tassa kho eta&#7747; bhikkhave bhikkhuno na avijj&#257;ppabhedo p&#257;ṭika&#7749;kho.</p>

					<p class="f4">Seyyath&#257;pi bhikkhave jamb&#257;li anekavassaga&#7751;ik&#257;, tass&#257; puriso y&#257;ni ceva &#257;yamukh&#257;ni t&#257;ni pidaheyya, y&#257;ni ca ap&#257;yamukh&#257;ni t&#257;ni vivareyya, devo ca samm&#257;dh&#257;ra&#7747; n&#257;nuppaveccheyya, eva&#7747; hi tass&#257; bhikkhave jamb&#257;liy&#257; na p&#257;lippabhedo2. P&#257;ṭika&#7749;kho. Evameva kho bhikkhave bhikkhu a&#241;&#241;atara&#7747; santa&#7747; cetovimutti&#7747; upasampajja viharati. So avijj&#257;ppabheda&#7747; manasi karoti. Tassa avijj&#257;ppabheda&#7747; manasi karoto avijj&#257;ppabhede citta&#7747; na pakkhandati nappasīdati na santiṭṭhati n&#257;dhimuccati. Tassa kho eta&#7747; bhikkhave bhikkhuno na avijj&#257;ppabhedo p&#257;ṭika&#7749;kho.</p>

					<p class="f4">Idha pana bhikkhave bhikkhu a&#241;&#241;atara&#7747; santa&#7747; cetovimutti&#7747; upasampajja viharati. So avijj&#257;ppabheda&#7747; manasi karoti. Tassa avijj&#257;ppabheda&#7747; manasi karoto avijj&#257;ppabhede citta&#7747; pakkhandati pasīdati santiṭṭhati adhimuccati. Tassa kho eta&#7747; bhikkhave bhikkhuno avijj&#257;ppabhedo p&#257;ṭika&#7749;kho.</p>

					<p class="f4">1. Lepagatena machasa&#7747; 2. &#256;lippabhedo, sīmu.</p>

					<p class="f4">[BJT Page 324]<br />
					Seyyath&#257;pi bhikkhave jamb&#257;li anekavassaga&#7751;ik&#257;, tass&#257; puriso y&#257;ni ceva &#257;yamukh&#257;ni t&#257;ni vivareyya, y&#257;ni ca ap&#257;yamukh&#257;ni t&#257;ni pidaheyya, devo ca samm&#257;dh&#257;ra&#7747; anuppaveccheyya. Eva&#7747; hi tass&#257; bhikkhave jamb&#257;liy&#257; p&#257;lippabhedo p&#257;ṭika&#7749;kho. Evameva kho bhikkhave bhikkhu a&#241;&#241;atara&#7747; santa&#7747; cetovimutti&#7747; upasampajja viharati. So avijj&#257;ppabheda&#7747; manasi karoti. Tassa <a id="pg167"><span class="f2 g"><b>[page 167]</b></span></a> avijj&#257;ppabheda&#7747; manasi karoto avijj&#257;ppabhede citta&#7747; pakkhandati pasīdati santiṭṭhati adhimuccati. Tassa kho eta&#7747; bhikkhave bhikkhuno avijj&#257;ppabhedo p&#257;ṭika&#7749;kho.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 4. 3. 9.<br />
					(Parinibb&#257;nahetusutta&#7747;)</p>

					<p class="f4">29. Atha kho &#257;yasm&#257; &#257;nando yen&#257;yasm&#257; s&#257;riputto tenupasa&#7749;kami. Upasa&#7749;kamitv&#257; &#257;yasmat&#257; s&#257;riputtena saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho &#257;yasm&#257; &#257;nando &#257;yasmanta&#7747; s&#257;riputta&#7747; etadavoca:</p>

					<p class="f4">Ko nu kho &#257;vuso s&#257;riputta hetu ko paccayo yenamidhekacce satt&#257; diṭṭheva dhamme na parinibb&#257;yantīti?</p>

					<p class="f4">Idh&#257;vuso &#257;nanda satt&#257; im&#257; h&#257;nabh&#257;giy&#257; sa&#241;&#241;&#257;ti yath&#257;bh&#363;ta&#7747; nappaj&#257;nanti. Im&#257; ṭhitibh&#257;giy&#257; sa&#241;&#241;&#257;ti yath&#257;bh&#363;ta&#7747; nappaj&#257;nanti. Im&#257; visesabh&#257;giy&#257; sa&#241;&#241;&#257;ti yath&#257;bh&#363;ta&#7747; nappaj&#257;nanti. Im&#257; nibbedhabh&#257;giy&#257; sa&#241;&#241;&#257;ti yath&#257;bh&#363;ta&#7747; nappaj&#257;nanti. Aya&#7747; kho &#257;vuso &#257;nanda hetu aya&#7747; paccayo yena midhekacce satt&#257; diṭṭheva dhamme na parinibb&#257;yantīti.</p>

					<p class="f4">Ko pan&#257;vuso s&#257;riputta hetu ko paccayo yena midhekacce satt&#257; diṭṭheva dhamme parinibb&#257;yantīti?</p>

					<p class="f4">Idh&#257;vuso &#257;nanda satt&#257; im&#257; h&#257;nabh&#257;giy&#257; sa&#241;&#241;&#257;ti yath&#257;bh&#363;ta&#7747; paj&#257;nanti. Im&#257; ṭhitibh&#257;giy&#257; sa&#241;&#241;&#257;ti yath&#257;bh&#363;ta&#7747; paj&#257;nanti. Im&#257; visesabh&#257;giy&#257; sa&#241;&#241;&#257;ti yath&#257;bh&#363;ta&#7747; paj&#257;nanti. Im&#257; nibbedhabh&#257;giy&#257; sa&#241;&#241;&#257;ti yath&#257;bh&#363;ta&#7747; paj&#257;nanti. Aya&#7747; kho &#257;vuso &#257;nanda hetu aya paccayo yena midhekacce satt&#257; diṭṭheva dhamme parinibb&#257;yantīti.</p>

					<p class="f4">[BJT Page 326]<br />
					4. 4. 3. 10<br />
					(Mah&#257;padesadesan&#257;sutta&#7747;)</p>

					<p class="f4">30. Eka&#7747; samaya&#7747; bhagav&#257; bhoganagare viharati &#257;nandacetiye. Tatra kho bhagav&#257; bhikkhu &#257;mantesi bhikkhavoti. Bhadanteti te bhikkhu bhagavato paccassosu&#7747;. Bhagav&#257; etadavoca:</p>

					<p class="f4">Catt&#257;rome bhikkhave mah&#257;padese desess&#257;mi. Ta&#7747; <a id="pg168"><span class="f2 g"><b>[page 168]</b></span></a> su&#7751;&#257;tha s&#257;dhuka&#7747; manasi karotha bh&#257;siss&#257;mīti. Eva&#7747; bhanteti kho te bhikkhu bhagavato paccassosu&#7747;. Bhagav&#257; etadavoca:</p>

					<p class="f4">Katame ca bhikkhave catt&#257;ro mah&#257;pades&#257;?</p>

					<p class="f4">Idha bhikkhave bhikkhu eva&#7747; vadeyya: "sammukh&#257; meta&#7747; &#257;vuso bhagavato suta&#7747; sammukh&#257; paṭiggahīta&#7747; aya&#7747; dhammo aya&#7747; vinayo ida&#7747; satthus&#257;sana" nti.</p>

					<p class="f4">Tassa bhikkhave bhikkhuno bh&#257;sita&#7747; neva abhinanditabba&#7747;. Na paṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni t&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni na ceva sutte otaranti na vinaye sandissanti, niṭṭhamettha gantabba&#7747;: addh&#257; ida&#7747; na ceva tassa bhagavato vacana&#7747; arahato samm&#257;sambuddhassa. Imassa ca bhikkhuno duggahītanti iti ida&#7747; bhikkhave cha&#7693;&#7693;heyy&#257;tha.</p>

					<p class="f4">Idha pana bhikkhave bhikkhu eva&#7747; vadeyya: "sammukh&#257; meta&#7747; &#257;vuso bhagavato suta&#7747; sammukh&#257; paṭiggahīta&#7747; aya&#7747; dhammo aya&#7747; vinayo ida&#7747; satthus&#257;sana" nti.</p>

					<p class="f4">Tassa bhikkhave bhikkhuno bh&#257;sita&#7747; neva abhinanditabba&#7747; na paṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni na ceva sutte otaranti na vinaye sandissanti, niṭṭhamettha gantabba&#7747;: addh&#257; ida&#7747; tassa bhagavato vacana&#7747; arahato samm&#257;sambuddhassa. Imassa ca bhikkhuno suggahītanti. Ima&#7747; bhikkhave paṭhama&#7747; mah&#257;padesa&#7747; dh&#257;reyy&#257;tha.</p>

					<p class="f4">Idha pana bhikkhave bhikkhu eva&#7747; vadeyya: "amukasmi&#7747; n&#257;ma &#257;v&#257;se sa&#7749;gho viharati sathero sap&#257;mokkho. Tassa me sa&#7749;ghassa sammukh&#257; suta&#7747; sammukh&#257; paṭiggahīta&#7747; aya&#7747; dhammo aya&#7747; vinayo ida&#7747; satthus&#257;sana" nti.</p>

					<p class="f4">[BJT Page 328]<br />
					Tassa bhikkhave bhikkhuno bh&#257;sita&#7747; neva abhinanditabba&#7747;. Na paṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni. S&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni na ceva sutte otaranti, na vinaye sandissanti, niṭṭhamettha gantabba&#7747;: addh&#257; ida&#7747; na ceva tassa bhagavato vacana&#7747; arahato <a id="pg169"><span class="f2 g"><b>[page 169]</b></span></a> samm&#257;sambuddhassa tassa ca sa&#7749;ghassa duggahītanti. Iti hida&#7747;1. Bhikkhave cha&#7693;&#7693;heyy&#257;tha.</p>

					<p class="f4">Idha pana bhikkhave bhikkhu eva&#7747; vadeyya: "amukasmi&#7747; n&#257;ma &#257;v&#257;se sa&#7749;gho viharati sathero sap&#257;mokkho. Tassa me sa&#7749;ghassa sammukh&#257; suta&#7747; sammukh&#257; paṭiggahīta&#7747; aya&#7747; dhammo aya&#7747; vinayo ida&#7747; satthus&#257;sananti".</p>

					<p class="f4">Tassa bhikkhave bhikkhuno bh&#257;sita&#7747; neva abhinanditabba&#7747;. Na paṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni sutte ceva otaranti, vinaye va sandissanti, niṭṭhamettha gantabba&#7747;: addh&#257; ida&#7747; tassa bhagavato vacana&#7747; arahato samm&#257;sambuddhassa. Tassa ca sa&#7749;ghassa suggahītanti. Ida&#7747; bhikkhave dutiya&#7747; mah&#257;padesa&#7747; dh&#257;reyy&#257;tha.</p>

					<p class="f4">Idha pana bhikkhave bhikkhu eva&#7747; vadeyya: "amukasmi&#7747; n&#257;ma &#257;v&#257;se sambahul&#257; ther&#257; bhikkh&#363; viharanti bahussut&#257; &#257;gat&#257;gam&#257; dhammadhar&#257; vinayadhar&#257; m&#257;tik&#257;dhar&#257;. Tesa&#7747; me ther&#257;na&#7747; sammukh&#257; suta&#7747; sammukh&#257; paṭiggahīta&#7747; aya&#7747; dhammo aya&#7747; vinayo ida&#7747; satthus&#257;sana" nti.</p>

					<p class="f4">Tassa bhikkhave bhikkhuno bh&#257;sita&#7747; neva abhinanditabba&#7747;. Na paṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni na ceva sutte otaranti, na vinaye sandissanti, niṭṭhamettha gantabba&#7747;: addh&#257; ida&#7747; na ceva tassa bhagavato vacana&#7747; arahato samm&#257;sambuddhassa. Tesa&#241;ca ther&#257;na&#7747; duggahītanti. Iti hida&#7747; bhikkhave cha&#7693;&#7693;heyy&#257;tha.</p>

					<p class="f4">1. Itiheta&#7747; machasa&#7747;.</p>

					<p class="f4">[BJT Page 330]<br />
					Idha pana bhikkhave bhikkhu eva&#7747; vadeyya: "amukasmi&#7747; n&#257;ma &#257;v&#257;se sambahul&#257; ther&#257; bhikkhu viharanti bahussut&#257; &#257;gat&#257;gam&#257; dhammadhar&#257; vinayadhar&#257; m&#257;tik&#257;dhar&#257; tesa&#7747;. Me ther&#257;na&#7747; sammukh&#257; suta&#7747; sammukh&#257; paṭiggahīta&#7747; aya&#7747; dhammo aya&#7747; vinayo ida&#7747; satthus&#257;sana" nti.</p>

					<p class="f4">Tassa bhikkhave bhikkhuno bh&#257;sita&#7747; neva abhinanditabba&#7747; na paṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni sutte ceva otaranti, vinaye ca sandissanti, niṭṭhamettha gantabba&#7747;: 'addh&#257; ida&#7747; tassa bhagavato vacana&#7747; arahato samm&#257;sambuddhassa. Tesa&#241;ca ther&#257;na&#7747; suggahīta' nti. Ida&#7747; bhikkhave tatiya&#7747; mah&#257;padesa&#7747; dh&#257;reyy&#257;tha.</p>

					<p class="f4">Idha pana bhikkhave bhikkhu eva&#7747; vadeyya: "amukasmi&#7747; n&#257;ma &#257;v&#257;se eko thero bhikkhu viharati <a id="pg170"><span class="f2 g"><b>[page 170]</b></span></a> bahussuto &#257;gat&#257;gamo dhammadharo vinayadharo m&#257;tik&#257;dharo. Tassa me therassa sammukh&#257; suta&#7747; sammukh&#257; paṭiggahīta&#7747; aya&#7747; dhammo aya&#7747; vinayo ida&#7747; satthus&#257;sana" nti.</p>

					<p class="f4">Tassa bhikkhave bhikkhuno bh&#257;sita&#7747; neva abhinanditabba&#7747;. Na paṭikkositabba&#7747;. Anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni. T&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni na ceva sutte otaranti, na vinaye sandissanti, niṭṭhamettha gantabba&#7747;: 'addh&#257; ida&#7747; na ceva tassa bhagavato vacana&#7747; arahato samm&#257;sambuddhassa. Tassa ca therassa duggahīta' nti. Iti hida&#7747; bhikkhave cha&#7693;&#7693;heyy&#257;tha.</p>

					<p class="f4">Idha pana bhikkhave bhikkhu eva&#7747; vadeyya: "amukasmi&#7747; n&#257;ma &#257;v&#257;se eko thero bhikkhu viharati bahussuto &#257;gat&#257;gamo dhammadharo vinayadharo m&#257;tik&#257;dharo. Tassa me therassa sammukh&#257; suta&#7747; sammukh&#257; paṭiggahīta&#7747; aya&#7747; dhammo aya&#7747; vinayo ida&#7747; satthus&#257;sana" nti.</p>

					<p class="f4">Tassa bhikkhave bhikkhuno bh&#257;sita&#7747; neva abhinanditabba&#7747;. Na paṭikkositabba&#7747; anabhinanditv&#257; appaṭikkositv&#257; t&#257;ni padabya&#241;jan&#257;ni s&#257;dhuka&#7747; uggahetv&#257; sutte ot&#257;retabb&#257;ni. Vinaye sandassetabb&#257;ni t&#257;ni ce sutte ot&#257;riyam&#257;n&#257;ni vinaye sandassiyam&#257;n&#257;ni sutte ceva otaranti, vinaye ca sandissanti, niṭṭhamettha gantabba&#7747;: "addh&#257; ida&#7747; tassa bhagavato vacana&#7747; arahato samm&#257;sambuddhassa, tassa ca therassa sugahīta" nti. Ida&#7747; bhikkhave catuttha&#7747; mah&#257;padesa&#7747; dh&#257;reyy&#257;tha.</p>

					<p class="f4">Ime kho bhikkhave catt&#257;ro mah&#257;pades&#257;ti.<br />
					Sa&#241;cetaniyavaggo tatiyo*</p>

					<p class="f4">*Tassudd&#257;na&#7747;: cetan&#257; vibhantikoṭṭhito<br />
					&#256;nando upav&#257;na pa&#241;cama&#7747;<br />
					&#256;y&#257;cana r&#257;hula jamb&#257;li<br />
					Nibb&#257;na&#7747; mah&#257;padesen&#257;ti.</p>

					<p class="f4">[BJT Page 332]<br />
					4. Br&#257;hma&#7751;avaggo.<br />
					4. 4. 4. 1.<br />
					(Yodh&#257;jīvasutta&#7747;)<br />
					(S&#257;vatthinid&#257;na&#7747;)</p>

					<p class="f4">31. Cat&#363;hi bhikkhave a&#7749;gehi samann&#257;gato yodh&#257;jīvo r&#257;j&#257;raho hoti r&#257;jabhoggo ra&#241;&#241;o a&#7749;gantveva sa&#7749;kha&#7747; gacchati. Katamehi cat&#363;hi?</p>

					<p class="f4">Idha bhikkhave yodh&#257;jīvo ṭh&#257;nakusalo ca hoti, d&#363;re p&#257;kī ca, akkha&#7751;avedhī ca, mahato ca k&#257;yassa pad&#257;let&#257;. Imehi kho bhikkhave cat&#363;hi a&#7749;gehi samann&#257;gato yodh&#257;jīvo r&#257;j&#257;raho hoti r&#257;jabhoggo ra&#241;&#241;o a&#7749;gantveva sa&#7749;kha&#7747; gacchati.<br />
					<a id="pg171"><span class="f2 g"><b>[page 171]</b></span></a> evameva kho bhikkhave cat&#363;hi dhammehi samann&#257;gato bhikkhu &#257;huneyyo hoti p&#257;hu&#7751;eyyo, dakkhi&#7751;eyyo, a&#241;jalikara&#7751;īyo, anuttara&#7747; pu&#241;&#241;akkhetta&#7747; lokassa. Katamehi cat&#363;hi: idha bhikkhave bhikkhu ṭh&#257;nakusalo ca hoti, d&#363;re p&#257;tī ca, akkha&#7751;avedhī ca, mahato ca k&#257;yassa pad&#257;let&#257;.</p>

					<p class="f4">Kata&#241;ca bhikkhave bhikkhu ṭh&#257;nakusalo hoti? Idha bhikkhave bhikkhu sīlav&#257; hoti p&#257;timokkhasa&#7747;varasa&#7747;vuto viharati &#257;c&#257;ragocarasampanno a&#7751;umattesu vajjesu bhayadass&#257;vī sam&#257;d&#257;ya sikkhati sikkh&#257;padesu. Eva&#7747; kho bhikkhave bhikkhu ṭh&#257;nakusalo hoti.</p>

					<p class="f4">Katha&#241;ca bhikkhave bhikkhu d&#363;re p&#257;tī hoti? Idha bhikkhave bhikkhu ya&#7747; ki&#241;ci r&#363;pa&#7747; atīt&#257;n&#257;gatapaccuppanna&#7747; ajjhatta&#7747; v&#257; bahiddh&#257; v&#257; o&#7735;&#257;rika&#7747; v&#257; sukhuma&#7747; v&#257; hīna&#7747; v&#257; pa&#7751;īta&#7747; v&#257; ya&#7747; d&#363;re santike v&#257;, sabba&#7747; r&#363;pa&#7747; neta&#7747; mama, nesohamasmi, na me so att&#257;ti, evameta&#7747; yath&#257;bh&#363;ta&#7747; sammappa&#241;&#241;&#257;ya passati y&#257; k&#257; ci vedan&#257; atīt&#257;n&#257;gatapaccuppann&#257; ajjhattik&#257; v&#257; bahiddh&#257; v&#257; ol&#257;rik&#257; v&#257; sukhum&#257; v&#257; hīn&#257; v&#257; pa&#7751;īt&#257; v&#257; y&#257; d&#363;re v&#257; santike v&#257; sabba&#7747; vedana&#7747; "neta&#7747; mama, nesohamasmi, na meso att&#257;" ti evameta&#7747; yath&#257;bh&#363;ta&#7747; sammappa&#241;&#241;&#257;ya passati. Y&#257; k&#257;ci sa&#241;&#241;&#257; atīt&#257;n&#257;gatapaccuppann&#257; ajjhatt&#257; v&#257; bahiddh&#257; v&#257; ol&#257;rik&#257; v&#257; sukhum&#257; v&#257; hīn&#257; v&#257; pa&#7751;īt&#257; v&#257; y&#257; d&#363;re santike v&#257; sabba&#7747; sa&#241;&#241;a&#7747; "neta&#7747; mama, nesohamasmi, na me so att&#257;'ti evameta&#7747; yath&#257;bh&#363;ta&#7747; sammappa&#241;&#241;&#257;ya passati. Ye keci sa&#7749;kh&#257;r&#257; atīt&#257;n&#257;gatapaccuppann&#257; ajjhattik&#257; v&#257; bahiddh&#257; v&#257; ol&#257;rik&#257; v&#257; sukhum&#257; v&#257; hīn&#257; v&#257; pa&#7751;īt&#257; v&#257; ye d&#363;re v&#257; santike v&#257; sabbe sa&#7749;kh&#257;r&#257; "neta&#7747; mama, nesohamasmi, na meso att&#257;" ti evameta&#7747; yath&#257;bh&#363;ta&#7747; sammappa&#241;&#241;&#257;ya passati. Ya&#7747; ki&#241;ci vi&#241;&#241;&#257;&#7751;a&#7747; atīt&#257;n&#257;gatapaccuppanna&#7747; ajjhatta&#7747; v&#257; bahiddh&#257; v&#257; o&#7735;&#257;rika&#7747; v&#257; sukhuma&#7747; v&#257; hīna&#7747; v&#257; pa&#7751;īta&#7747; v&#257; ya&#7747; d&#363;re santike v&#257;, sabba&#7747; vi&#241;&#241;&#257;&#7751;a&#7747; neta&#7747; mama, nesohamasmi, na meso att&#257;ti. Evameta&#7747; yath&#257;bh&#363;ta&#7747; sammappa&#241;&#241;&#257;ya passati. Eva&#7747; kho bhikkhave bhikkhu d&#363;re p&#257;tī hoti.</p>

					<p class="f4">Katha&#241;ca bhikkhave bhikkhu akkha&#7751;avedhī hoti? Idha bhikkhave bhikkhu ida&#7747; dukkhanti yath&#257;bh&#363;ta&#7747; paj&#257;n&#257;ti, aya&#7747; dukkhasamudayo'ti yath&#257;bh&#363;ta&#7747; paj&#257;n&#257;ti, aya&#7747; dukkhanirodho'ti yath&#257;bh&#363;ta&#7747; paj&#257;n&#257;ti, aya&#7747; dukkhanirodhag&#257;minī paṭipad&#257;'ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave bhikkhu akkha&#7751;avedhī hoti.</p>

					<p class="f4">[BJT Page 334]<br />
					Katha&#241;ca bhikkhave bhikkhu mahato ca k&#257;yassa pad&#257;let&#257; hoti? Idha bhikkhave bhikkhu mahanta&#7747; avijj&#257;kkhandha&#7747; pad&#257;leti. Eva&#7747; kho bhikkhave bhikkhu mahato k&#257;yassa pad&#257;let&#257; hoti.</p>

					<p class="f4">Imehi kho bhikkhave cat&#363;hi dhammehi samann&#257;gato bhikkhu &#257;huneyyo hoti p&#257;hu&#7751;eyyo, dakkhi&#7751;eyyo, a&#241;jalikara&#7751;īyo, anuttara&#7747; pu&#241;&#241;akkhetta&#7747; lokass&#257;ti.</p>

					<p class="f4">4. 4. 4. 2<br />
					(P&#257;ṭibhogasutta&#7747;)</p>

					<p class="f4">32. <a id="pg172"><span class="f2 g"><b>[page 172]</b></span></a> catunna&#7747; bhikkhave dhamm&#257;na&#7747; natthi ko ci p&#257;ṭibhogo sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; koci v&#257; lokasmi&#7747; katamesa&#7747; catunna&#7747;?</p>

					<p class="f4">Jar&#257;dhamma&#7747; m&#257; jīriti natthi ko ci p&#257;ṭibhogo sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; ko ci v&#257; lokasmi&#7747;.</p>

					<p class="f4">Vy&#257;dhidhamma&#7747; m&#257; vy&#257;dhīyīti natthi ko ci p&#257;ṭibhogo sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; ko ci v&#257; lokasmi&#7747;.</p>

					<p class="f4">Mara&#7751;adhamma&#7747; m&#257; mīyīti natthi ko ci p&#257;ṭibhogo sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; ko ci v&#257; lokasmi&#7747;.</p>

					<p class="f4">Y&#257;ni kho pana t&#257;ni p&#257;pak&#257;ni kamm&#257;ni sa&#7747;kilesik&#257;ni ponobhavik&#257;ni sadar&#257;ni dukkhavip&#257;k&#257;ni &#257;yati&#7747; j&#257;tijar&#257;mara&#7751;ik&#257;ni. Tesa&#7747; vip&#257;ko m&#257; nibbattīti natthi ko ci p&#257;ṭibhogo sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; ko ci v&#257; lokasmi&#7747;.</p>

					<p class="f4">Imesa&#7747; kho bhikkhave catunna&#7747; dhamm&#257;na&#7747; natthi ko ci p&#257;ṭibhogo sama&#7751;o v&#257; br&#257;hma&#7751;o v&#257; devo v&#257; m&#257;ro v&#257; brahm&#257; v&#257; ko ci v&#257; lokasminnī.</p>

					<p class="f4">4. 4. 4. 3<br />
					(Vassak&#257;rasutta&#7747;)</p>

					<p class="f4">33. Eka&#7747; samaya&#7747; bhagav&#257; r&#257;jagahe viharati ve&#7735;uvane kalandakaniv&#257;pe. Atha kho vassak&#257;ro br&#257;hma&#7751;o magadhamah&#257;matto yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho vassak&#257;ro br&#257;hma&#7751;o magadhamah&#257;matto bhagavanta&#7747; etadavoca:</p>

					<p class="f4">Aha&#7747; hi bho gotama eva&#7747;v&#257;dī eva&#7747;diṭṭhī: "yo ko ci diṭṭha&#7747; bh&#257;sati 'eva&#7747; me diṭṭhanti' natthi tato doso, yo ko ci suta&#7747; bh&#257;sati 'eva&#7747; me sutanti' natthi tato doso, yo ko ci muta&#7747; bh&#257;sati 'eva&#7747; me mutanti' natthi tato doso, yo ko ci vi&#241;&#241;&#257;ta&#7747; bh&#257;sati 'eva&#7747; me vi&#241;&#241;&#257;tanti' natthi tato dosoti"</p>

					<p class="f4">[BJT Page 336]<br />
					N&#257;ha&#7747; br&#257;hma&#7751;a sabba&#7747; diṭṭha&#7747; bh&#257;sitabbanti vad&#257;mi. Na pan&#257;ha&#7747; br&#257;hma&#7751;a sabba&#7747; diṭṭha&#7747; na bh&#257;sitabbanti vad&#257;mi. N&#257;ha&#7747; br&#257;hma&#7751;a sabba&#7747; suta&#7747; bh&#257;sitabbanti vad&#257;mi. Na pan&#257;ha&#7747; br&#257;hma&#7751;a sabba&#7747; suta&#7747; na <a id="pg173"><span class="f2 g"><b>[page 173]</b></span></a> bh&#257;sitabbanti vad&#257;mi. N&#257;ha&#7747; br&#257;hma&#7751;a sabba&#7747; muta&#7747; bh&#257;sitabbanti vad&#257;mi. Na pan&#257;ha&#7747; br&#257;hma&#7751;a sabba&#7747; muta&#7747; na bh&#257;sitabbanti vad&#257;mi. N&#257;ha&#7747; br&#257;hma&#7751;a sabba&#7747; vi&#241;&#241;&#257;ta&#7747; bh&#257;sitabbanti vad&#257;mi. Na pan&#257;ha&#7747; br&#257;hma&#7751;a sabba&#7747; vi&#241;&#241;&#257;ta&#7747; na bh&#257;sitabbanti vad&#257;mi.</p>

					<p class="f4">Ya&#7747; hi br&#257;hma&#7751;a diṭṭha&#7747; bh&#257;sato akusal&#257; dhamm&#257; abhiva&#7693;&#7693;hanti, kusal&#257; dhamm&#257; parih&#257;yanti, evar&#363;pa&#7747; diṭṭha&#7747; na bh&#257;sitabbanti vad&#257;mi. Ya&#7747; ca khv&#257;ssa br&#257;hma&#7751;a diṭṭha&#7747; bh&#257;sato akusal&#257; dhamm&#257; parih&#257;yanti, kusal&#257; dhamm&#257; abhiva&#7693;&#7693;hanti, evar&#363;pa&#7747; diṭṭha&#7747; bh&#257;sitabbanti vad&#257;mi.</p>

					<p class="f4">Ya&#7747; hi br&#257;hma&#7751;a suta&#7747; bh&#257;sato akusal&#257; dhamm&#257; abhiva&#7693;&#7693;hanti, kusal&#257; dhamm&#257; parih&#257;yanti, evar&#363;pa&#7747; suta&#7747; na bh&#257;sitabbanti vad&#257;mi. Ya&#7747; ca khv&#257;ssa br&#257;hma&#7751;a suta&#7747; bh&#257;sato akusal&#257; dhamm&#257; parih&#257;yanti, kusal&#257; dhamm&#257; abhiva&#7693;&#7693;hanti, evar&#363;pa&#7747; suta&#7747; bh&#257;sitabbanti vad&#257;mi.</p>

					<p class="f4">Ya&#7747; hi br&#257;hma&#7751;a muta&#7747; bh&#257;sato akusal&#257; dhamm&#257; abhiva&#7693;&#7693;hanti, kusal&#257; dhamm&#257; parih&#257;yanti, evar&#363;pa&#7747; muta&#7747; na bh&#257;sitabbanti vad&#257;mi. Ya&#7747; ca khv&#257;ssa br&#257;hma&#7751;a muta&#7747; bh&#257;sato akusal&#257; dhamm&#257; parih&#257;yanti. Kusal&#257; dhamm&#257; abhiva&#7693;&#7693;hanti, evar&#363;pa&#7747; muta&#7747; bh&#257;sitabbanti vad&#257;mi.</p>

					<p class="f4">Ya&#7747; hi br&#257;hma&#7751;a vi&#241;&#241;&#257;ta&#7747; bh&#257;sato akusal&#257; dhamm&#257; abhiva&#7693;&#7693;hanti, kusal&#257; dhamm&#257; parih&#257;yanti, evar&#363;pa&#7747; vi&#241;&#241;&#257;ta&#7747; na bh&#257;sitabbanti vad&#257;mi. Ya&#7747; ca khv&#257;ssa br&#257;hma&#7751;a vi&#241;&#241;&#257;ta&#7747; bh&#257;sato akusal&#257; dhamm&#257; parih&#257;yanti, kusal&#257; dhamm&#257; abhiva&#7693;&#7693;hanti, evar&#363;pa&#7747; vi&#241;&#241;&#257;ta&#7747; bh&#257;sitabbanti vad&#257;mī ti.</p>

					<p class="f4">Atha kho vassak&#257;ro br&#257;hma&#7751;o magadhamah&#257;matto bhagavato bh&#257;sita&#7747; abhinanditv&#257; uṭṭh&#257;y&#257;san&#257; pakk&#257;mīti.</p>

					<p class="f4">4. 4. 4. 4.<br />
					(J&#257;&#7751;ussonīsutta&#7747;)<br />
					(S&#257;vatthinid&#257;na&#7747;)</p>

					<p class="f4">34. Atha kho j&#257;&#7751;ussonī br&#257;hma&#7751;o yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodī. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho j&#257;&#7751;ussonī br&#257;hma&#7751;o bhagavanta&#7747; etadavoca:</p>

					<p class="f4">Aha&#7747; hi bho gotama eva&#7747;v&#257;dī eva&#7747;diṭṭhī: "natthi yo so mara&#7751;adhammo sam&#257;no na bh&#257;yati. Na sant&#257;sa&#7747; &#257;pajjati mara&#7751;ass&#257;" ti.</p>

					<p class="f4">Atthi br&#257;hma&#7751;a mara&#7751;adhammo sam&#257;no bh&#257;yati, sant&#257;sa&#7747; &#257;pajjati. Mara&#7751;assa. Atthi pana br&#257;hma&#7751;a mara&#7751;adhammo sam&#257;no na bh&#257;yati, na sant&#257;sa&#7747; &#257;pajjati mara&#7751;assa.</p>

					<p class="f4">[BJT Page 338]<br />
					Katamo ca br&#257;hma&#7751;a mara&#7751;adhammo sam&#257;no bh&#257;yati, sant&#257;sa&#7747; &#257;pajjati mara&#7751;assa?</p>

					<p class="f4">Idha br&#257;hma&#7751;a ekacco k&#257;mesu avītar&#257;go hoti <a id="pg174"><span class="f2 g"><b>[page 174]</b></span></a> avigatachando avigatapemo avigatapip&#257;so avigatapari&#7735;&#257;ho avigatata&#7751;ho, tamena&#241;&#241;ataro g&#257;&#7735;ho rog&#257;ta&#7749;ko phusati. Tassa&#241;&#241;atarena g&#257;&#7735;hena rog&#257;ta&#7749;kena phuṭṭhassa eva&#7747; hoti: piy&#257; vata ma&#7747; k&#257;m&#257; jahissanti, piye v&#257;ha&#7747; k&#257;me jahiss&#257;mīti. So socati kilamati paridevati uratt&#257;&#7735;i&#7747; kandati. Sammoha&#7747; &#257;pajjati. Aya&#7747; kho br&#257;hma&#7751;a mara&#7751;adhammo sam&#257;no bh&#257;yati, sant&#257;sa&#7747; &#257;pajjati mara&#7751;assa.</p>

					<p class="f4">Puna ca para&#7747; br&#257;hma&#7751;a idhekacco k&#257;ye avītar&#257;go hoti avigatachando avigatapemo avigatapip&#257;so avigatapari&#7735;&#257;ho avigatata&#7751;ho. Tamena&#241;&#241;ataro g&#257;&#7735;ho rog&#257;ta&#7749;ko phusati. Tassa&#241;&#241;atarena g&#257;&#7735;hena rog&#257;ta&#7749;kena phuṭṭhassa eva&#7747; hoti: piyo vata ma&#7747; k&#257;yo jahissati. Piya&#7747; c&#257;ha&#7747; k&#257;ya&#7747; jahiss&#257;mīti. So socati kilamati paridevati uratt&#257;&#7735;i&#7747; kandati sammoha&#7747; &#257;pajjati. Ayampi kho br&#257;hma&#7751;a mara&#7751;adhammo sam&#257;no bh&#257;yati, sant&#257;sa&#7747; &#257;pajjati mara&#7751;assa.</p>

					<p class="f4">Puna ca para&#7747; br&#257;hma&#7751;a idhekacco akatakaly&#257;&#7751;o hoti akatakusalo akatabhīrutt&#257;&#7751;o. Katap&#257;po kataluddo katakibbiso. Tamena&#241;&#241;ataro g&#257;&#7735;ho rog&#257;ta&#7749;ko phusati. Tassa&#241;&#241;atarena g&#257;&#7735;hena rog&#257;ta&#7749;kena phuṭṭhassa eva&#7747; hoti: akata&#7747; vata me kaly&#257;&#7751;a&#7747;, akata&#7747; kusal&#257;, akata&#7747; bhīrutt&#257;&#7751;a&#7747;. Kata&#7747; p&#257;pa&#7747;, kata&#7747; ludda&#7747;, kata&#7747; kibbisa&#7747;. Y&#257;vat&#257; bho akatakaly&#257;&#7751;&#257;na&#7747; akatakusal&#257;na&#7747; akatabhīrutt&#257;&#7751;&#257;na&#7747; katap&#257;p&#257;na&#7747; kataludd&#257;na&#7747; katakibbis&#257;na&#7747; gati, ta&#7747; gati&#7747; pecca gacch&#257;mīti. So socati kilamatī paridevati uratt&#257;&#7735;i&#7747; kandati sammoha&#7747; &#257;pajjati. Ayampi kho br&#257;hma&#7751;a mara&#7751;adhammo sam&#257;no bh&#257;yati, sant&#257;sa&#7747; &#257;pajjati mara&#7751;assa.</p>

					<p class="f4">Puna ca para&#7747; br&#257;hma&#7751;a idhekacco ka&#7749;khī hoti vecikicchi aniṭṭha&#7747;gato saddhamme. Tamena&#241;&#241;ataro g&#257;&#7735;ho rog&#257;ta&#7749;ko phusati. Tassa&#241;&#241;atarena g&#257;&#7735;hena rog&#257;ta&#7749;kena phuṭṭhassa eva&#7747; hoti: ka&#7749;khī vatamhi vecikicchi aniṭṭha&#7747;gato saddhammo'ti. So socati kilamati paridevati uratt&#257;&#7735;i&#7747; kandati sammoha&#7747; &#257;pajjati. Ayampi kho br&#257;hma&#7751;a mara&#7751;adhammo sam&#257;no bh&#257;yati, sant&#257;sa&#7747; &#257;pajjati mara&#7751;assa.</p>

					<p class="f4">Ime kho br&#257;hma&#7751;a. Catt&#257;ro mara&#7751;adhamm&#257; sam&#257;n&#257; bh&#257;yati, sant&#257;sa&#7747; &#257;pajjanti mara&#7751;assa.</p>

					<p class="f4">[BJT Page 340]<br />
					<a id="pg175"><span class="f2 g"><b>[page 175]</b></span></a> katamo ca br&#257;hma&#7751;a mara&#7751;adhammo sam&#257;no na bh&#257;yati, na sant&#257;sa&#7747; &#257;pajjati mara&#7751;assa? Idha br&#257;hma&#7751;a ekacco k&#257;mesu vītar&#257;go hoti vigatacchando vigatapemo vigatapip&#257;so vigatapari&#7735;&#257;ho vigatata&#7751;ho. Tamena&#241;&#241;ataro g&#257;&#7735;ho rogata&#7749;kho phusati. Tassa&#241;&#241;atarena g&#257;&#7735;hena rog&#257;ta&#7749;kena phuṭṭhassa na eva&#7747; hoti: piy&#257; vata ma&#7747; k&#257;m&#257; jahissanti, piye v&#257;ha&#7747; k&#257;me jahiss&#257;mīti. So na socati na kilamati na paridevati na uratt&#257;&#7735;i&#7747; kandati na sammoha&#7747; &#257;pajjati. Aya&#7747; kho br&#257;hma&#7751;a mara&#7751;adhammo sam&#257;no na bh&#257;yati na sant&#257;sa&#7747; &#257;pajjati mara&#7751;assa.</p>

					<p class="f4">Puna ca para&#7747; br&#257;hma&#7751;a idhekacco k&#257;ye vītar&#257;go hoti vigatacchando vigatapemo vigatapip&#257;so vigatapari&#7735;&#257;ho vigatata&#7751;ho tamena&#241;&#241;ataro g&#257;&#7735;ho rog&#257;ta&#7749;ko phusati. Tassa&#241;&#241;atarena g&#257;&#7735;hena rog&#257;ta&#7749;kena phuṭṭhassa na eva&#7747; hoti: piyo vata ma&#7747; k&#257;yo jahissati, piya&#7747; c&#257;ha&#7747; k&#257;ya&#7747; jahiss&#257;mīti. So na socati na kilamati na paridevati na uratt&#257;&#7735;i&#7747; kandati na sammoha&#7747; &#257;pajjati. Ayampi kho br&#257;hma&#7751;a mara&#7751;adhammo sam&#257;no na bh&#257;yati, na sant&#257;sa&#7747; &#257;pajjati mara&#7751;assa.</p>

					<p class="f4">Puna ca para&#7747; br&#257;hma&#7751;a idhekacco akatap&#257;po hoti akataluddo, akatakibbiso. Katakaly&#257;&#7751;o hoti katakusalo katabhīrutt&#257;&#7751;o. Tamena&#241;&#241;ataro g&#257;&#7735;ho rog&#257;ta&#7749;ko phusati. Tassa&#241;&#241;atarena g&#257;&#7735;hena rog&#257;ta&#7749;kena phuṭṭhassa eva&#7747; hoti: akata&#7747; vata me p&#257;pa&#7747;, akata&#7747; ludda&#7747;, akata&#7747; kibbisa&#7747;, kata&#7747; kaly&#257;&#7751;a&#7747;, kata&#7747; kusala&#7747;, kata&#7747; bhīrutt&#257;&#7751;a&#7747;. Y&#257;vat&#257; bho akatap&#257;p&#257;na&#7747; akataludd&#257;na&#7747; akatakibbis&#257;na&#7747; katakaly&#257;&#7751;&#257;na&#7747; kata kusal&#257;na&#7747; katabhīrutt&#257;&#7751;&#257;na&#7747; gati ta&#7747; gati&#7747; pecca gacch&#257;mī ti. So na socati na kilamati na paridevati na uratt&#257;&#7735;i&#7747; kandati na sammoha&#7747; &#257;pajjati. Ayampi kho br&#257;hma&#7751;a mara&#7751;adhammo sam&#257;no na bh&#257;yati na sant&#257;sa&#7747; &#257;pajjati mara&#7751;assa.</p>

					<p class="f4">Puna ca para&#7747; br&#257;hma&#7751;a idhekacco aka&#7749;khī hoti avecikicchī niṭṭha&#7747; gato saddhamme. Tamena&#241;&#241;ataro g&#257;&#7735;ho rog&#257;ta&#7749;ko phusati. Tassa&#241;&#241;atarena g&#257;&#7735;hena rog&#257;ta&#7749;kena phuṭṭhassa eva&#7747; hoti: aka&#7749;khī vatamhi avecikicchī niṭṭha&#7747;gato saddhammeti. So na socati na kilamati na paridevati na uratt&#257;&#7735;i&#7747; kandati na sammoha&#7747; &#257;pajjati. <a id="pg176"><span class="f2 g"><b>[page 176]</b></span></a> ayampi kho br&#257;hma&#7751;a mara&#7751;adhammo sam&#257;no na bh&#257;yati, na sant&#257;sa&#7747; &#257;pajjati mara&#7751;assa.</p>

					<p class="f4">[BJT Page 342]<br />
					Ime kho br&#257;hma&#7751;a catt&#257;ro mara&#7751;adhamm&#257; sam&#257;n&#257; na bh&#257;yanti, na sant&#257;sa&#7747; &#257;pajjati mara&#7751;ass&#257;ti.</p>

					<p class="f4">Abhikkanta&#7747; bho gotama, abhikkanta&#7747; bho gotama seyyath&#257;pi bho gotama, nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya cakkhumanto r&#363;p&#257;ni dakkhintīti, evameva bhot&#257; gotamena anekapariy&#257;yena dhammo pak&#257;sito. Es&#257;ha&#7747; bhagavanta&#7747; gotama&#7747; sara&#7751;a&#7747; gacch&#257;mi dhamma&#7747; ca bhikkhusa&#7749;gha&#7747; ca. Up&#257;saka&#7747; ma&#7747; bhava&#7747; gotamo dh&#257;retu ajjatagge p&#257;&#7751;upeta&#7747; sara&#7751;a&#7747; gatanti.</p>

					<p class="f4">4. 4. 4. 5<br />
					(Catukoṭikasu&#241;&#241;at&#257; sutta&#7747;)</p>

					<p class="f4">35. Eka&#7747; samaya&#7747; bhagav&#257; r&#257;jagahe viharati gijjhak&#363;ṭe, pabbate. Tena kho pana samayena sambahul&#257; abhi&#241;&#241;&#257;t&#257; abhi&#241;&#241;&#257;t&#257; paribb&#257;jak&#257; sappinik&#257; tīre paribb&#257;jak&#257;r&#257;me paṭivasanti. Seyyathīda&#7747;: annah&#257;ro varadharo sakulad&#257;yī ca paribb&#257;jako a&#241;&#241;e ca abhi&#241;&#241;&#257;t&#257; abhi&#241;&#241;&#257;t&#257; paribb&#257;jak&#257;. Atha kho bhagav&#257; s&#257;yanhasamaya&#7747; patisall&#257;n&#257; vuṭṭhito yena sappinik&#257;tīre paribb&#257;jak&#257;r&#257;mo tenupasa&#7749;kami.</p>

					<p class="f4">Tena kho pana samayena tesa&#7747; a&#241;&#241;atitthiy&#257;na&#7747; paribb&#257;jak&#257;na&#7747; sannisinn&#257;na&#7747; sannipatit&#257;na&#7747; ayamantar&#257; kath&#257; udap&#257;di: itipi br&#257;hma&#7751;asacc&#257;ni, itipi br&#257;hma&#7751;asacc&#257;nī ti.</p>

					<p class="f4">Atha kho bhagav&#257; yena te paribb&#257;jak&#257; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; te paribb&#257;jake etadavoca: k&#257;ya nuttha paribb&#257;jak&#257; etarahi kath&#257;ya sannisinn&#257;, k&#257; ca pana vo antar&#257; kath&#257; vippakat&#257;ti.</p>

					<p class="f4">Idha bho gotama amh&#257;ka&#7747; sannisinn&#257;na&#7747; sannipatit&#257;na&#7747; ayamantar&#257; kath&#257; udap&#257;di: itipi br&#257;hma&#7751;asacc&#257;ni, itipi br&#257;hma&#7751;asacc&#257;nī ti.</p>

					<p class="f4">Catt&#257;rim&#257;ni paribb&#257;jak&#257; br&#257;hma&#7751;asacc&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;ni. Katam&#257;ni catt&#257;ri?</p>

					<p class="f4">Idha paribb&#257;jak&#257; br&#257;hma&#7751;o evam&#257;ha: sabbe p&#257;&#7751;&#257; avajjh&#257;ti. Iti vada&#7747; br&#257;hma&#7751;o sacca&#7747; &#257;ha, no mus&#257;. So tena na sama&#7751;oti ma&#241;&#241;ati. Na br&#257;hma&#7751;oti ma&#241;&#241;ati na seyyohamasmīti ma&#241;&#241;ati. Na sadisohamasmīti ma&#241;&#241;ati. Na hīnohamasmīti ma&#241;&#241;ati. Api ca yadeva tattha sacca&#7747;, tadabhi&#241;&#241;&#257;ya p&#257;&#7751;&#257;na&#7747; yeva anudday&#257;ya anukamp&#257;ya paṭipanno hoti.</p>

					<p class="f4">Puna ca para&#7747; paribb&#257;jak&#257; br&#257;hma&#7751;o evam&#257;ha: <a id="pg177"><span class="f2 g"><b>[page 177]</b></span></a> sabbe k&#257;m&#257; anicc&#257; dukkh&#257; vipari&#7751;&#257;madhamm&#257;ti. Iti vada&#7747; br&#257;hma&#7751;o sacca&#7747; &#257;ha, no mus&#257;. So tena na sama&#7751;o'ti ma&#241;&#241;ati, na br&#257;hma&#7751;o'ti ma&#241;&#241;ati. Na seyyohamasmīti ma&#241;&#241;ati. Na hīnohamasmīti ma&#241;&#241;ati. Api ca yadeva tattha sacca&#7747;, tadabhi&#241;&#241;&#257;ya k&#257;m&#257;na&#7747; yeva nibbid&#257;ya vir&#257;g&#257;ya nirodh&#257;ya paṭipanno hoti.</p>

					<p class="f4">[BJT Page 344]<br />
					Puna ca para&#7747; paribb&#257;jak&#257; br&#257;hma&#7751;o evam&#257;ha: sabbe bhav&#257; anicc&#257; dukkh&#257; vipari&#7751;&#257;madhamm&#257;ti. Iti vada&#7747; br&#257;hma&#7751;o, sacca&#7747; &#257;ha, no mus&#257;. So tena na sama&#7751;o'ti ma&#241;&#241;ati. Na br&#257;hma&#7751;o'ti ma&#241;&#241;ati. Na seyyohamasmīti ma&#241;&#241;ati. Na sadisohamasmīti ma&#241;&#241;ati. Na hīnohamasmīti ma&#241;&#241;ati. Api ca yadeva tattha sacca&#7747;, tadabhi&#241;&#241;&#257;ya bhav&#257;na&#7747; yeva nibbid&#257;ya vir&#257;g&#257;ya nirodh&#257;ya paṭipanno hoti.</p>

					<p class="f4">Puna ca para&#7747; paribb&#257;jak&#257; br&#257;hma&#7751;o evam&#257;ha: n&#257;ha&#7747; kvacana, kassaci ki&#241;canatasmi&#7747;, na ca mama kvacana, katthaci ki&#241;canat&#257;tthīti. Iti vada&#7747; br&#257;hma&#7751;o sacca&#7747; &#257;ha, no mus&#257;. So tena na sama&#7751;o'ti ma&#241;&#241;ati. Na br&#257;hma&#7751;oti ma&#241;&#241;ati. Na seyyohamasmīti ma&#241;&#241;ati. Na sadisohamasmīti ma&#241;&#241;ati. Na hīnohamasmīti ma&#241;&#241;ati. Api ca yadeva tattha sacca&#7747;, tadabhi&#241;&#241;&#257;ya &#257;ki&#241;ca&#241;&#241;a&#7747; yeva paṭipada&#7747; paṭipanno hoti.</p>

					<p class="f4">Im&#257;ni kho paribb&#257;jak&#257; catt&#257;ri br&#257;hma&#7751;asacc&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;nīti.</p>

					<p class="f4">4. 4. 4. 6.<br />
					(Bahussutasutta&#7747;)<br />
					(S&#257;vatthinid&#257;na&#7747;)</p>

					<p class="f4">36. Atha kho a&#241;&#241;ataro bhikkhu yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho so bhikkhu bhagavanta&#7747; etadavoca:</p>

					<p class="f4">Kena nu kho bhante loko nīyati, kena loko parikissati, kassa ca uppannassa vasa&#7747; gacchatīti?</p>

					<p class="f4">S&#257;dhu s&#257;dhu bhikkhu, bhaddako te bhikkhu ummaggo, bhaddaka&#7747; paṭibh&#257;na&#7747;, kaly&#257;&#7751;ī paripucch&#257;. Eva&#7747; hi tva&#7747; bhikkhu paripucchasi: kena nu kho bhante loko nīyati, kena loko parikissati, kassa ca uppannassa vasa&#7747; gacchatīti. Eva&#7747; bhante.</p>

					<p class="f4">Cittena kho bhikkhu loko nīyati, cittena parikissati, cittassa uppannassa vasa&#7747; gacchati.</p>

					<p class="f4"><a id="pg178"><span class="f2 g"><b>[page 178]</b></span></a> s&#257;dhu bhanteti kho so bhikkhu bhagavato bh&#257;sita&#7747; abhinanditv&#257; anumoditv&#257; bhagavanta&#7747; uttari&#7747; pa&#241;ha&#7747; &#257;pucchi: bahussuto dhammadharo, bahussuto dhammadharoti vuccati. Kitt&#257;vat&#257; nu kho bhante bahussuto dhammadharo hotīti?</p>

					<p class="f4">S&#257;dhu s&#257;dhu bhikkhu, bhaddako te bhikkhu ummaggo, bhaddaka&#7747; paṭibh&#257;na&#7747;, kaly&#257;&#7751;ī paripucch&#257;. Eva&#7747; hi tva&#7747; bhikkhu pucchasi: bahussuto dhammadharo, bahussuto dhammadharoti bhante vuccati, kitt&#257;vat&#257; nu kho bhante bahussuto dhammadharo hotīti. Eva&#7747; bhante.</p>

					<p class="f4">[BJT Page 346]<br />
					Bahu kho bhikkhu may&#257; dhamm&#257; desit&#257;: sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. Catuppad&#257;ya cepi bhikkhu g&#257;th&#257;ya atthama&#241;&#241;&#257;ya dhammama&#241;&#241;&#257;ya dhamm&#257;nudhammapaṭipanno hoti, bahussuto dhammadharoti ala&#7747; vacan&#257;y&#257;ti.</p>

					<p class="f4">S&#257;dhu bhanteti kho so bhikkhu bhagavato bh&#257;sita&#7747; abhinanditv&#257; anumoditv&#257; bhagavanta&#7747; uttari&#7747; pa&#241;ha&#7747; &#257;pucchi: sutav&#257; nibbedhikapa&#241;&#241;o, sutav&#257; nibbedhikapa&#241;&#241;oti bhante vuccati. Kitt&#257;vat&#257; nu kho bhante sutav&#257; nibbedhikapa&#241;&#241;o hotīti?</p>

					<p class="f4">S&#257;dhu s&#257;dhu bhikkhu, bhaddako kho te bhikkhu ummaggo, bhaddaka&#7747; paṭibh&#257;&#7751;a&#7747;, kaly&#257;&#7751;ī paripucch&#257;. Eva&#7747; hi tva&#7747; bhikkhu pucchasi: sutav&#257; nibbedhikapa&#241;&#241;o, sutav&#257; nibbedhikapa&#241;&#241;o, ti bhante vuccati. Kitt&#257;vat&#257; nu kho bhante sutav&#257; nibbedhikapa&#241;&#241;o hotīti? Eva&#7747; bhante.</p>

					<p class="f4">Idha bhikkhu bhikkhuno ida&#7747; dukkhanti suta&#7747; hoti, pa&#241;&#241;&#257;ya cassa attha&#7747; ativijjha passati. Aya&#7747; dukkhasamudayo'ti suta&#7747; hoti, pa&#241;&#241;&#257;ya cassa attha&#7747; ativijjha passati. Aya&#7747; dukkhanirodho'ti suta&#7747; hoti, pa&#241;&#241;&#257;ya cassa attha&#7747; ativijjha passati. Aya&#7747; dukkhanirodhag&#257;minī paṭipad&#257;' ti suta&#7747; hoti, pa&#241;&#241;&#257;ya cassa attha&#7747; ativijjha passati. Eva&#7747; kho bhikkhu sutav&#257; nibbedhikapa&#241;&#241;o hotīti.</p>

					<p class="f4">S&#257;dhu bhante'ti kho so bhikkhu bhagavato bh&#257;sita&#7747; abhinanditv&#257; anumoditv&#257; bhagavanta&#7747; uttari&#7747; pa&#241;ha&#7747; &#257;pucchi: paṇḍito mah&#257;pa&#241;&#241;o, paṇḍito mah&#257;pa&#241;&#241;o'ti bhante vuccati. Kitt&#257;vat&#257; nu kho bhante paṇḍito hotīti?</p>

					<p class="f4">S&#257;dhu <a id="pg179"><span class="f2 g"><b>[page 179]</b></span></a> s&#257;dhu bhikkhu bhaddako kho te bhikkhu ummaggo, bhaddaka&#7747; paṭibh&#257;na&#7747;, kaly&#257;&#7751;ī paripucch&#257;. Eva&#7747; hi tva&#7747; bhikkhu pucchasi: paṇḍito mah&#257;pa&#241;&#241;o, paṇḍito mah&#257;pa&#241;&#241;o'ti bhante vuccati, kitt&#257;vat&#257; nu kho bhante vuccati, kitt&#257;vat&#257; nu kho bhante paṇḍito mah&#257;pa&#241;&#241;o hotīti? Eva&#7747; bhante.</p>

					<p class="f4">Idha bhikkhu paṇḍito mah&#257;pa&#241;&#241;o nevattavy&#257;b&#257;dh&#257;ya ceteti, na paravy&#257;b&#257;dh&#257;ya ceteti, na ubhayavy&#257;b&#257;dh&#257;ya ceteti. Attahita&#7747; parahita&#7747; ubhayahita&#7747; sabbalokahitameva cintayam&#257;no cinteti. Eva&#7747; kho bhikkhu paṇḍito mah&#257;pa&#241;&#241;o hotīti.</p>

					<p class="f4">4. 4. 4. 7.<br />
					(Dutiyavassak&#257;rasutta&#7747;)</p>

					<p class="f4">37. Eka&#7747; samaya&#7747; bhagav&#257; r&#257;jagahe viharati ve&#7735;uvane kalandakaniv&#257;pe. Atha kho vassak&#257;ro br&#257;hma&#7751;o magadhamah&#257;matto yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho vassak&#257;ro br&#257;hma&#7751;o magadhamah&#257;matto bhagavanta&#7747; etadavoca:</p>

					<p class="f4">[BJT Page 348]<br />
					J&#257;neyya nu kho bho gotama asappuriso asappurisa&#7747; "asappuriso aya&#7747; bhavanti"?</p>

					<p class="f4">Aṭṭh&#257;na&#7747; kho eta&#7747; br&#257;hma&#7751;a anavak&#257;so ya&#7747; asappuriso asappurisa&#7747; j&#257;neyya "asappuriso aya&#7747; bhavanti"</p>

					<p class="f4">J&#257;neyya pana bho gotama asappuriso sappurisa&#7747; "sappuriso aya&#7747; bhavanti?</p>

					<p class="f4">Etampi kho br&#257;hma&#7751;a aṭṭh&#257;na&#7747; anavak&#257;so ya&#7747; asappuriso sappurisa&#7747; j&#257;neyya "sappuriso aya&#7747; bhavanti"</p>

					<p class="f4">J&#257;neyya, pana bho gotama sappuriso sappurisa&#7747; "sappuriso aya&#7747; bhavanti?</p>

					<p class="f4">&#7788;h&#257;na&#7747; kho eta&#7747; br&#257;hma&#7751;a vijjati, ya&#7747; sappuriso sappurisa&#7747; j&#257;neyya "sappuriso aya&#7747; bhavanti"</p>

					<p class="f4">J&#257;neyya, pana bho gotama sappuriso asappurisa&#7747; 'asappuriso aya&#7747; bhavanti'?</p>

					<p class="f4">Etampi kho br&#257;hma&#7751;a ṭh&#257;na&#7747; vijjati, ya&#7747; sappuriso asappurisa&#7747; j&#257;neyya 'asappuriso aya&#7747; bhavanti' .</p>

					<p class="f4">Acchariya&#7747; bho gotama, abbhuta&#7747; bho gotama, y&#257;va <a id="pg180"><span class="f2 g"><b>[page 180]</b></span></a> subh&#257;sita&#7747; cida&#7747; bhot&#257; gotamena: "aṭṭh&#257;na&#7747; kho eta&#7747; br&#257;hma&#7751;a anavak&#257;so ya&#7747; asappuriso asappurisa&#7747; j&#257;neyya 'asappuriso aya&#7747; bhavanti. ' Etampi kho br&#257;hma&#7751;a aṭṭh&#257;na&#7747; anavak&#257;so, ya&#7747; asappuriso sappurisa&#7747; j&#257;neyya 'sappuriso aya&#7747; bhavanti'. &#7788;h&#257;na&#7747; kho eta&#7747; br&#257;hma&#7751;a vijjati ya&#7747; sappuriso sappurisa&#7747; j&#257;neyya 'sappuriso aya&#7747; bhavanti. ' Etampi kho br&#257;hma&#7751;a ṭh&#257;na&#7747; vijjati, ya&#7747; sappuriso asappurisa&#7747; j&#257;neyya' asappuriso aya&#7747; bhavanti. '</p>

					<p class="f4">Ekamida&#7747; bho gotama samaya&#7747; todeyyassa br&#257;hma&#7751;assa parisati&#7747; par&#363;p&#257;rambha&#7747; vattenti: b&#257;lo aya&#7747; r&#257;j&#257; eleyyo yo sama&#7751;e r&#257;maputte abhippasanno, sama&#7751;e ca pana r&#257;maputte evar&#363;pa&#7747; paramanipacc&#257;k&#257;ra&#7747; karoti: yadida&#7747; abhiv&#257;dana&#7747; paccuṭṭh&#257;na&#7747; a&#241;jalikamma&#7747; s&#257;mīcikammanti. Imepi ra&#241;&#241;o eleyyassa parih&#257;rak&#257; b&#257;l&#257;, yamako moggallo uggo n&#257;vindakī gandhabbo aggivesso, ye sama&#7751;e r&#257;maputte abhippasann&#257;, sama&#7751;e ca pana r&#257;maputte evar&#363;pa&#7747; paramanipacc&#257;k&#257;ra&#7747; karonti: yadida&#7747; abhiv&#257;dana&#7747; paccuṭṭh&#257;na&#7747; a&#241;jalikamma&#7747; s&#257;mīcikammanti.</p>

					<p class="f4">[BJT Page 350]<br />
					Ty&#257;ssuda&#7747; todeyyo br&#257;hma&#7751;o imin&#257; nayena neti: ta&#7747; ki&#7747; ma&#241;&#241;anti bhonto paṇḍito r&#257;j&#257; eleyyo kara&#7751;īy&#257;dhikara&#7751;īyesu vacanīy&#257;dhivacanīyesu alamatthadasatarehi alamatthadasataroti.</p>

					<p class="f4">Eva&#7747; bho, paṇḍito r&#257;j&#257; eleyyo kara&#7751;īy&#257;dhikara&#7751;īyesu vacanīy&#257;dhivacanīyesu alamatthadasatarehī alamatthadasataroti.</p>

					<p class="f4">Yasm&#257; ca kho bhonto sama&#7751;o r&#257;maputto ra&#241;&#241;&#257; elayyena paṇḍitena paṇḍitataro kara&#7751;īy&#257;dhikara&#7751;īyesu vacanīy&#257;dhivacanīyesu alamatthadasatarena alamatthadasataro, tasm&#257; r&#257;j&#257; eleyyo sama&#7751;e r&#257;maputte abhippasanno, sama&#7751;e va pana r&#257;maputte evar&#363;pa&#7747; paramanipacc&#257;k&#257;ra&#7747; karoti: yadida&#7747; abhiv&#257;dana&#7747; paccuṭṭh&#257;na&#7747; a&#241;jalikamma&#7747; s&#257;mīcikamma&#7747;.</p>

					<p class="f4">Ta&#7747; ki&#7747; ma&#241;&#241;anti bhonto, paṇḍit&#257; ra&#241;&#241;o eleyyassa parih&#257;rak&#257;, yamako moggallo <a id="pg181"><span class="f2 g"><b>[page 181]</b></span></a> uggo n&#257;vindakī gandhabbo aggivesso, kara&#7751;īy&#257;dhikara&#7751;īyesu vacanīy&#257;dhivacanīyesu alamatthadasatarehi alamatthadasatar&#257;ti.</p>

					<p class="f4">Eva&#7747; bho. Paṇḍit&#257; ra&#241;&#241;o eleyyassa parih&#257;rak&#257;, yamako moggallo uggo n&#257;vindakī gandhabbo aggivesso, kara&#7751;īy&#257;dhikara&#7751;īyesu vacanīy&#257;dhivacanīyesu alamatthadasatarehi alamatthadasatar&#257;ti.</p>

					<p class="f4">Yasm&#257; kho bho, sama&#7751;o r&#257;maputto ra&#241;&#241;o eleyyassa parih&#257;rakehi paṇḍitehi paṇḍitataro kara&#7751;īy&#257;dhikara&#7751;īyesu vacanīy&#257;dhivacanīyesu alamatthadasatarehi alamatthadasataro. Tasm&#257; ra&#241;&#241;o eleyyassa parih&#257;rak&#257; sama&#7751;e r&#257;maputte abhippasann&#257; sama&#7751;e ca pana r&#257;maputte evar&#363;pa&#7747; paramanipacc&#257;k&#257;ra&#7747; karonti: yadida&#7747; abhiv&#257;dana&#7747; paccuṭṭh&#257;na&#7747; a&#241;jalikamma&#7747; s&#257;mīcikammanti.</p>

					<p class="f4">Acchariya&#7747; bho gotama abbhuta&#7747; bho gotama y&#257;va subh&#257;sitamida&#7747; bhot&#257; gotamena: "aṭṭh&#257;na&#7747; kho eta&#7747; br&#257;hma&#7751;a anavak&#257;so, ya&#7747; asappuriso asappurisa&#7747; j&#257;neyya asappuriso aya&#7747; bhavanti. Etampi kho br&#257;hma&#7751;a aṭṭh&#257;na&#7747; anavak&#257;so ya&#7747; asappuriso sappurisa&#7747; j&#257;neyya sappuriso aya&#7747; bhavanni, ṭh&#257;na&#7747; kho paneta&#7747; br&#257;hma&#7751;a vijjati, ya&#7747; sappuriso sappurisa&#7747; j&#257;neyya sappuriso aya&#7747; bhavanti. Etampi kho br&#257;hma&#7751;a ṭh&#257;na&#7747; vijjati ya&#7747; sappuriso asappurisa&#7747; j&#257;neyya asappuriso aya&#7747; bhavanti. "</p>

					<p class="f4">Handa cad&#257;ni maya&#7747; bho gotama gacch&#257;ma, bahukicch&#257; maya&#7747; bahukara&#7751;īy&#257;ti.</p>

					<p class="f4">Yassad&#257;ni tva&#7747; br&#257;hma&#7751;a k&#257;la&#7747; ma&#241;&#241;asīti.</p>

					<p class="f4">Atha kho vassak&#257;ro br&#257;hma&#7751;o magadhamah&#257;matto bhagavato bh&#257;sita&#7747; abhinanditv&#257; anumoditv&#257; uṭṭh&#257;y&#257;san&#257; pakk&#257;mīti.</p>

					<p class="f4">[BJT Page 352]<br />
					4. 4. 4. 8.<br />
					(Upakasutta&#7747;)</p>

					<p class="f4">38. Eka&#7747; samaya&#7747; bhagav&#257; r&#257;jagahe viharati gijjhak&#363;ṭe pabbate. Atha kho upako maṇḍik&#257;putto yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho upako maṇḍik&#257;putto bhagavanta&#7747; etadavoca:</p>

					<p class="f4">Aha&#7747; hi bhante eva&#7747;v&#257;dī eva&#7747;diṭṭhī: yo ko ci par&#363;p&#257;rambha&#7747; vatteti. Par&#363;p&#257;rambha&#7747; vattento sabbo so1. Na upap&#257;deti2. , <a id="pg182"><span class="f2 g"><b>[page 182]</b></span></a> anupap&#257;dento g&#257;rayho hoti upavajjoti.</p>

					<p class="f4">Par&#363;p&#257;rambha&#7747; ce upaka vatteti, par&#363;p&#257;rambha&#7747; vattento na upap&#257;deti, anupap&#257;dento g&#257;rayho hoti upavajjo. Tva&#7747; kho upaka par&#363;p&#257;rambha&#7747; vattesi. Par&#363;p&#257;rambha&#7747; vattento na upap&#257;desi. Anupap&#257;dento g&#257;rayho hosi upavajjoti.</p>

					<p class="f4">Seyyath&#257;pi bhante ummujjam&#257;naka&#7747; yeva mahat&#257; p&#257;sena bandheyya, evameva kho aha&#7747; bhante ummujjam&#257;nako yeva bhagavat&#257; mahat&#257; v&#257;dap&#257;sena baddho'ti.</p>

					<p class="f4">Ida&#7747; akusalanti kho upaka may&#257; pa&#241;&#241;atta&#7747;. Tattha aparim&#257;&#7751;&#257; pad&#257;, aparim&#257;&#7751;&#257; bya&#241;jan&#257;, aparim&#257;&#7751;&#257; tath&#257;gatassa dhammadesan&#257; itipida&#7747; akusalanti.</p>

					<p class="f4">Ta&#7747; kho panida&#7747; akusala&#7747; pah&#257;tabbanti kho upaka may&#257; pa&#241;&#241;atta&#7747; tattha aparim&#257;&#7751;&#257; pad&#257;, aparim&#257;&#7751;&#257; bya&#241;jan&#257;, aparim&#257;&#7751;&#257; tath&#257;gatassa dhammadesan&#257; itipida&#7747; akusala&#7747; pah&#257;tabbanti.</p>

					<p class="f4">Ida&#7747; kusalanti kho upaka may&#257; pa&#241;&#241;atta&#7747;. Tattha aparim&#257;&#7751;&#257; pad&#257;, aparim&#257;&#7751;&#257; bya&#241;jan&#257;, aparim&#257;&#7751;&#257; tath&#257;gatassa dhammadesan&#257; itipida&#7747; kusalanti.</p>

					<p class="f4">Ta&#7747; kho panida&#7747; kusala&#7747; bh&#257;vetabbanti kho upaka may&#257; pa&#241;&#241;atta&#7747;. Tattha aparim&#257;&#7751;&#257; pad&#257; aparim&#257;&#7751;&#257; bya&#241;jan&#257;, aparim&#257;&#7751;&#257; tath&#257;gatassa dhammadesan&#257; itipida&#7747; kusala&#7747; bh&#257;vetabbanti.</p>

					<p class="f4">Atha kho upako maṇḍik&#257;putto bhagavato bh&#257;sita&#7747; abhinanditv&#257; anumoditv&#257; uṭṭh&#257;y&#257;san&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; yena r&#257;j&#257; m&#257;gadho aj&#257;tasattu vedehiputto tenupasa&#7749;kami. Upasa&#7749;kamitv&#257; y&#257;vatako ahosi bhagavat&#257; saddhi&#7747; kath&#257;sall&#257;po. Ta&#7747; sabba&#7747; ra&#241;&#241;o m&#257;gadhassa aj&#257;tasattussa vedehiputtassa &#257;rocesi.</p>

					<p class="f4">Eva&#7747; vutte r&#257;j&#257; m&#257;gadho aj&#257;tasattu vedehiputto kupito anattamano upaka&#7747; maṇḍik&#257;putta&#7747; etadavoca: y&#257;vadha&#7747;si c&#257;ya&#7747; lo&#7751;ak&#257;rakad&#257;rako, y&#257;vamukharo y&#257;vapagabbho, yatra hi n&#257;ma ta&#7747; bhagavanta&#7747; arahanta&#7747; samm&#257;sambuddha&#7747; &#257;s&#257;detabba&#7747; ma&#241;&#241;issati apehi tva&#7747; upaka, vinassa, m&#257; tva&#7747; addasanti.</p>

					<p class="f4">1. Sabbaso, 2. Upp&#257;deti, 3. Vat&#257;ya&#7747; machasa&#7747;.</p>

					<p class="f4">[BJT Page: 354]<br />
					4. 4. 4. 9<br />
					(Sacchikara&#7751;īyasutta&#7747;)<br />
					(S&#257;vatthinid&#257;na&#7747;)</p>

					<p class="f4">39. Catt&#257;rome bhikkhave sacchikara&#7751;īy&#257; dhamm&#257; katame catt&#257;ro?</p>

					<p class="f4">Atthi <a id="pg183"><span class="f2 g"><b>[page 183]</b></span></a> bhikkhave dhamm&#257; k&#257;yena sacchikara&#7751;īy&#257;. Atthi bhikkhave dhamm&#257; satiy&#257; sacchikara&#7751;īy&#257;. Atthi bhikkhave dhamm&#257; cakkhun&#257; sacchikara&#7751;īy&#257;. Atthi bhikkhave dhamm&#257; pa&#241;&#241;&#257;ya sacchikara&#7751;īy&#257;.</p>

					<p class="f4">Katame ca bhikkhave dhamm&#257; k&#257;yena sacchikara&#7751;īy&#257;. Aṭṭha vimokkh&#257; bhikkhave k&#257;yena sacchikara&#7751;īy&#257;.</p>

					<p class="f4">Katame ca bhikkhave dhamm&#257; satiy&#257; sacchikara&#7751;īy&#257;? Pubbeniv&#257;so bhikkhave satiy&#257; sacchikara&#7751;īyo.</p>

					<p class="f4">Katame ca bhikkhave dhamm&#257; cakkhun&#257; sacchikara&#7751;īy&#257;? Satt&#257;na&#7747; cut&#363;pap&#257;to bhikkhave cakkhun&#257; sacchikara&#7751;īyo.</p>

					<p class="f4">Katame ca bhikkhave dhamm&#257; pa&#241;&#241;&#257;ya sacchikara&#7751;īy&#257;? &#256;sav&#257;na&#7747; khayo bhikkhave pa&#241;&#241;&#257;ya sacchikara&#7751;īyo.</p>

					<p class="f4">Ime kho bhikkhave catt&#257;ro sacchikara&#7751;īy&#257; dhamm&#257;ti.</p>

					<p class="f4">4. 4. 4. 10<br />
					(Bhikkhusa&#7749;ghathomana sutta&#7747;)</p>

					<p class="f4">40. Eka&#7747; samaya&#7747; bhagav&#257; s&#257;vatthiya&#7747; viharati pubb&#257;r&#257;me mig&#257;ram&#257;tup&#257;s&#257;de. Tena kho pana samayena bhagav&#257; tadahuposathe bhikkhusa&#7749;ghaparivuto nisinno hoti. Atha kho bhagav&#257; tu&#7751;hībh&#363;ta&#7747; tu&#7751;hībh&#363;ta&#7747; bhikkhusa&#7749;gha&#7747; anuviloketv&#257; bhikkh&#363; &#257;mantesi:</p>

					<p class="f4">Apal&#257;p&#257;ya&#7747; bhikkhave paris&#257;. Nippal&#257;p&#257;ya&#7747; bhikkhave paris&#257; suddh&#257; s&#257;re patiṭṭhit&#257;. Tath&#257;r&#363;po aya&#7747; bhikkhave bhikkhusa&#7749;gho. Tath&#257;r&#363;p&#257;ya&#7747; bhikkhave paris&#257; yath&#257;r&#363;p&#257; paris&#257; dullabh&#257; dassan&#257;yapi lokasmi&#7747;. Tath&#257;r&#363;po aya&#7747; bhikkhave bhikkhusa&#7749;gho. Tath&#257;r&#363;p&#257;ya&#7747; bhikkhave paris&#257; &#257;huneyy&#257; p&#257;hu&#7751;eyy&#257; dakkhi&#7751;eyy&#257; a&#241;jalikara&#7751;īy&#257; anuttara&#7747; pu&#241;&#241;akkhetta&#7747; lokassa. Tath&#257;r&#363;po aya&#7747; bhikkhave bhikkhusa&#7749;gho.</p>

					<p class="f4">[BJT Page 356]<br />
					Tath&#257;r&#363;p&#257;ya&#7747; bhikkhave paris&#257; yath&#257;r&#363;p&#257;ya&#7747; paris&#257; appampi dinna&#7747; bahu&#7747; hoti, bahu&#7747; dinna&#7747; bahutara&#7747;. Tath&#257;r&#363;po aya&#7747; bhikkhave bhikkhusa&#7749;gho tath&#257;r&#363;p&#257;ya&#7747; bhikkhave paris&#257; yath&#257;r&#363;pa&#7747; parisa&#7747; ala&#7747; yojanaga&#7751;an&#257;nipi dassan&#257;ya gantu&#7747; apipuṭa&#7747;sen&#257;pi. Tath&#257;r&#363;po aya&#7747; bhikkhave bhikkhusa&#7749;gho.</p>

					<p class="f4"><a id="pg184"><span class="f2 g"><b>[page 184]</b></span></a> santi bhikkhave bhikkh&#363; imasmi&#7747; bhikkhusa&#7749;ghe devappatt&#257; viharanti. Santi bhikkhave bhikkh&#363; imasmi&#7747; bhikkhusa&#7749;ghe brahmappatt&#257; viharanti. Santi bhikkhave bhikkh&#363; imasmi&#7747; bhikkhusa&#7749;ghe &#257;ne&#241;jappatt&#257; viharanti. Santi bhikkhave bhikkh&#363; imasmi&#7747; bhikkhusa&#7749;ghe ariyappatt&#257; viharanti.</p>

					<p class="f4">Kata&#7747; ca bhikkhave bhikkhu devappatto hoti? Idha bhikkhave bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati. Sato ca sampaj&#257;no, sukha&#241;ca k&#257;yena paṭisa&#7747;vedeti ya&#7747; ta&#7747; ariy&#257; &#257;cikkhanti 'upekkhako satim&#257; sukhavih&#257;rī' ti tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;n&#257; pubbeva somanassadomanass&#257;na&#7747; atthagam&#257; adukkha&#7747; asukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; upasampajja viharati. Eva&#7747; kho bhikkhave bhikkhu devappatto hoti.</p>

					<p class="f4">Katha&#7747; ca bhikkhave bhikkhu brahmappatto hoti? Idha bhikkhave bhikkhu mett&#257;sahagatena cetas&#257; eka&#7747; disa&#7747; pharitv&#257; viharati. Tath&#257; dutiya&#7747; tath&#257; tatiya&#7747; tath&#257; catutthi&#7747; . Iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mett&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. Karu&#7751;&#257;sahagatena cetas&#257; eka&#7747; disa&#7747; pharitv&#257; viharati. Tath&#257; dutiya&#7747; tath&#257; tatiya&#7747; tath&#257; catutthi. Iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; karu&#7751;&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. Mudit&#257;sahagatena cetas&#257; eka&#7747; disa&#7747; pharitv&#257; viharati. Tath&#257; dutiya&#7747; tath&#257; tatiya&#7747; tath&#257; catutthi&#7747;. Iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; mudit&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. Upekkh&#257;sahagatena cetas&#257; eka&#7747; disa&#7747; pharitv&#257; viharati. Tath&#257; dutiya&#7747; disa&#7747; paritv&#257; viharati. Tath&#257; tatiya&#7747; disa&#7747; pharitv&#257; viharati. Tath&#257; catutthi&#7747; disa&#7747; paritv&#257; viharati. Iti uddhamadho tiriya&#7747; sabbadhi sabbattat&#257;ya sabb&#257;vanta&#7747; loka&#7747; upekkh&#257;sahagatena cetas&#257; vipulena mahaggatena appam&#257;&#7751;ena averena aby&#257;pajjhena pharitv&#257; viharati. Eva&#7747; kho bhikkhave bhikkhu brahmappatto hoti.</p>

					<p class="f4">Katha&#7747; ca bhikkhave bhikkhu &#257;ne&#241;jappatto hoti? Idha bhikkhave bhikkhu sabbaso r&#363;pasa&#241;&#241;&#257;na&#7747; samatikkam&#257; paṭighasa&#241;&#241;&#257;na&#7747; atthagam&#257; n&#257;nattasa&#241;&#241;&#257;na&#7747; amanasik&#257;r&#257; ananto &#257;k&#257;soti &#257;k&#257;s&#257;na&#241;c&#257;yatana&#7747; upasampajja viharati. Sabbaso &#257;k&#257;s&#257;na&#241;c&#257;yatana&#7747; samatikkamma ananta&#7747; vi&#241;&#241;&#257;&#7751;anti vi&#241;&#241;&#257;&#7751;a&#241;c&#257;yatana&#7747; upasampajja viharati. Sabbaso vi&#241;&#241;&#257;&#7751;a&#241;c&#257;yatana&#7747; samatikkamma natthi ki&#241;cīti &#257;ki&#241;ca&#241;&#241;&#257;yatana&#7747; upasampajja viharati. Sabbaso &#257;ki&#241;ca&#241;&#241;&#257;yatana&#7747; samatikkamma nevasa&#241;&#241;&#257;n&#257;sa&#241;&#241;&#257;yatana&#7747; upasampajja viharati. Eva&#7747; kho bhikkhave bhikkhu &#257;ne&#241;jappatto hoti.</p>

					<p class="f4">Katha&#7747; ca bhikkhave bhikkhu ariyappatto hoti? Idha bhikkhave bhikkhu ida&#7747; dukkhantī yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave bhikkhu ariyappatto hotīti.<br />
					Br&#257;hma&#7751;avaggo1. Catuttho*</p>

					<p class="f4">1. Yodh&#257;jīvavaggo sīmu; sy&#257;.<br />
					* <a id="pg185"><span class="f2 g"><b>[page 185]</b></span></a> tassudd&#257;na&#7747; : yodh&#257; p&#257;ṭibhogasuta&#7747; abhaya&#7747; sama&#7751;asaccena pa&#241;cama&#7747;.<br />
					Ummagga vassak&#257;ro upako sacchikiriy&#257; ca uposathoti machasa&#7747;.</p>

					<p class="f4">[BJT Page 358]<br />
					5. Mah&#257;vaggo<br />
					4. 4. 5. 1.<br />
					(Sot&#257;nudhatasutta&#7747;)<br />
					(S&#257;vatthinid&#257;na&#7747;)</p>

					<p class="f4">41. Sot&#257;nudhat&#257;na&#7747;1. Bhikkhave dhamm&#257;na&#7747; vacas&#257; paricit&#257;na&#7747; manas&#257;nupekkhit&#257;na&#7747; diṭṭhiy&#257; suppaṭividdh&#257;na&#7747; catt&#257;ro &#257;nisa&#7747;s&#257; p&#257;ṭika&#7749;kh&#257;. Katame catt&#257;ro?</p>

					<p class="f4">Idha bhikkhave bhikkhu dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;th&#257;2. Ud&#257;na&#7747; itivuttaka&#7747; j&#257;taka&#7747; ababh&#363;tadhamma&#7747; vedalla&#7747;. Tassa te dhamm&#257; sot&#257;nudhat&#257;1. Honti vacas&#257; paricit&#257; manas&#257;nupekkhit&#257; diṭṭhiy&#257; suppaṭividdh&#257;. So muṭṭhassati k&#257;la&#7747; kurum&#257;no a&#241;&#241;atara&#7747; devanik&#257;ya&#7747; upapajjati, tassa tattha sukhino dhammapad&#257;pilapanti3. Dandho bhikkhave satupp&#257;do. Atha so satto khippa&#7747; yeva visesag&#257;mī hoti. Sot&#257;nudhat&#257;na&#7747; bhikkhave dhamm&#257;na&#7747; vacas&#257; paricit&#257;na&#7747; manas&#257;nupekkhit&#257;na&#7747; diṭṭhiy&#257; suppaṭividdh&#257;na&#7747; aya&#7747; paṭhamo &#257;nisa&#7747;so p&#257;ṭika&#7749;kho.</p>

					<p class="f4">Puna ca para&#7747; bhikkhave bhikkhu dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. Tassa te dhamm&#257; sot&#257;nudhat&#257; honti vacas&#257; paricit&#257; manas&#257;nupekkhit&#257; diṭṭhiy&#257; suppaṭividdh&#257;. So muṭṭhassati k&#257;la&#7747; kurum&#257;no a&#241;&#241;atara&#7747; devanik&#257;ya&#7747; upapajjati. Tassa tattha na heva kho sukhino dhammapad&#257;pilapanti. Api ca kho bhikkhu iddhim&#257; cetovasippatto devaparis&#257;ya&#7747; dhamma&#7747; deseti. Tassa eva&#7747; hoti: aya&#7747; v&#257; so dhammavinayo yatth&#257;ha&#7747; pubbe brahmacariya&#7747; acari'nti. Dandho bhikkhave satupp&#257;do. Atha so satto khippa&#7747; yeva visesag&#257;mī hoti.</p>

					<p class="f4">Seyyath&#257;pi bhikkhave puriso kusalo bherisaddassa. So addh&#257;namagga paṭipanno bherisadda&#7747; su&#7751;eyya, tassa naheva kho assa ka&#7749;kh&#257; v&#257; vimati v&#257; bherisaddo nu kho na nu kho bherisaddoti. Atha kho bherisaddotveva niṭṭha&#7747; gaccheyya. Evameva kho bhikkhave bhikkhu dhamma&#7747; <a id="pg186"><span class="f2 g"><b>[page 186]</b></span></a> pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. Tassa te dhamm&#257; sot&#257;nudhat&#257; honti. Vacas&#257; paricit&#257; manas&#257;nupekkhit&#257; diṭṭhiy&#257; suppaṭividdh&#257;. So muṭṭhassati k&#257;la&#7747; kurum&#257;no a&#241;&#241;atara&#7747; devanik&#257;ya&#7747; upapajjati. Tassa tattha naheva kho sukhino dhammapad&#257;pilapanti. Api ca kho bhikkhu iddhim&#257; cetovasippatto devaparis&#257;ya&#7747; dhamma&#7747; deseti. Tassa eva&#7747; hoti: aya&#7747; v&#257; so dhammavinayo yatth&#257;ha&#7747; pubabe brahmacariya&#7747; acarinti. Dandho bhikkhave satupp&#257;do. Atha so satto khippa&#7747; yeva visesag&#257;mī hoti. Sot&#257;nudhat&#257;na&#7747; bhikkhave dhamm&#257;na&#7747; vacas&#257; paricit&#257;na&#7747; manas&#257;nupekkhit&#257;na&#7747; diṭṭhiy&#257; suppaṭividdh&#257;na&#7747; aya&#7747; dutiyo &#257;nisa&#7747;so p&#257;ṭika&#7749;kho.</p>

					<p class="f4">1. Sot&#257;nugat&#257;na&#7747; machasa&#7747; 2. G&#257;tha&#7747; machasa&#7747;. 3. Palavanti machasa&#7747;.</p>

					<p class="f4">[BJT Page 360]<br />
					Puna ca para&#7747; bhikkhave bhikkhu dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. Tassa te dhamm&#257; sot&#257;nudhat&#257; honti vacas&#257; paricit&#257; manas&#257;nupekkhit&#257; diṭṭhiy&#257; suppaṭividdh&#257;. So muṭṭhassati k&#257;la&#7747; kurum&#257;no a&#241;&#241;atara&#7747; devanik&#257;ya&#7747; upapajjati. Tassa tattha na heva kho sukhino dhammapad&#257;pilapanti. Napi bhikkhu iddhim&#257; cetovasippatto devaparis&#257;ya&#7747; dhamma&#7747; deseti. Api ca kho devaputto devaparis&#257;ya&#7747; dhamma&#7747; deseti. Tassa eva&#7747; hoti: aya&#7747; v&#257; so dhammavinayo yatth&#257;ha&#7747; pubbe brahmacariya&#7747; acarinti. Dandho bhikkhave satupp&#257;do. Atha so satto khippa&#7747; yeva visesag&#257;mī hoti.</p>

					<p class="f4">Seyyath&#257;pi bhikkhave puriso kusalo sa&#7749;khasaddassa so addh&#257;namaggapaṭipanno sa&#7749;khasadda&#7747; su&#7751;eyya, tassa na heva kho assa ka&#7749;kh&#257; v&#257; vimati v&#257; sa&#7749;khasaddo nu kho na nu kho sa&#7749;khasaddoti. Atha kho sa&#7749;khasaddotveva niṭṭha&#7747; gaccheyya. Evameva kho bhikkhave bhikkhu dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. Tassa te dhamm&#257; sot&#257;nudhat&#257; honti vacas&#257; paricit&#257; manas&#257;nupekkhit&#257; diṭṭhiy&#257; suppaṭividdh&#257;. So muṭṭhassati k&#257;la&#7747; kurum&#257;no a&#241;&#241;atara&#7747; devanik&#257;ya&#7747; upapajjati. Tassa tattha na heva kho sukhino dhammapad&#257;pilapanti, na pi bhikkhu iddhim&#257; cetovasippatto devaparis&#257;ya&#7747; dhamma&#7747; deseti, api ca kho devaputto devaparis&#257;ya&#7747; dhamma&#7747; deseti. Tassa eva&#7747; hoti: aya&#7747; v&#257; so dhammavinayo yatth&#257;ha&#7747; pubbe brahmacariya&#7747; acarinti. Dandho bhikkhave satupp&#257;do atha so satto khippa&#7747; yeva visesag&#257;mī hoti. Sot&#257;nudhat&#257;na&#7747; bhikkhave dhamm&#257;na&#7747; vacas&#257; paricit&#257;na&#7747; manas&#257;nupekkhit&#257;na&#7747; diṭṭhiy&#257; suppaṭividdh&#257;na&#7747; aya&#7747; tatiyo &#257;nisa&#7747;so p&#257;ṭika&#7749;kho.</p>

					<p class="f4">Puna ca para&#7747; bhikkhave bhikkhu dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. Tassa te dhamm&#257; sot&#257;nudhat&#257; honti vacas&#257; paricit&#257; manas&#257;nupekkhit&#257; diṭṭhiy&#257; suppaṭividdh&#257;. So muṭṭhassati k&#257;la&#7747; kurum&#257;no a&#241;&#241;atara&#7747; devanik&#257;ya&#7747; upapajjati, tassa tattha na heva kho sukhino dhammapad&#257;pilapanti, na pi bhikkhu iddhim&#257; ceto vasippatto devaparis&#257;ya&#7747; dhamma&#7747; deseti. Napi devaputto devaparis&#257;ya&#7747; dhamma&#7747; deseti. Api ca kho opap&#257;tiko opap&#257;tika&#7747; s&#257;reti: sarasi tva&#7747; m&#257;risa yattha maya&#7747; pubbe brahmacariya&#7747; acarimh&#257;ti. So evam&#257;ha: sar&#257;mi m&#257;risa sar&#257;mi m&#257;ris&#257;ti. Dandho bhikkhave satupp&#257;do. Atha so satto khippa&#7747; yeva visesag&#257;mī hoti.</p>

					<p class="f4">[BJT Page 362]<br />
					Seyyath&#257;pi bhikkhave dve sah&#257;yak&#257; sahapa&#7747;sukī&#7735;ik&#257;, te kad&#257;ci karahaci a&#241;&#241;ama&#241;&#241;a&#7747; sam&#257;gaccheyyu&#7747;, tamena&#7747; sah&#257;yako sah&#257;yaka&#7747; eva&#7747; vadeyya: itipi samma sarasīti. So eva&#7747; vadeyya: <a id="pg187"><span class="f2 g"><b>[page 187]</b></span></a> sar&#257;mi samma idampi samma sarasīti. So eva&#7747; vadeyya: sar&#257;mi samm&#257;ti. Evameva kho bhikkhave bhikkhu dhamma&#7747; pariy&#257;pu&#7751;&#257;ti: sutta&#7747; geyya&#7747; veyy&#257;kara&#7751;a&#7747; g&#257;th&#257; ud&#257;na&#7747; itivuttaka&#7747; j&#257;taka&#7747; abbhutadhamma&#7747; vedalla&#7747;. Tassa te dhamm&#257; sot&#257;nudhat&#257; honti vacas&#257; paricit&#257; manas&#257;nupekkhit&#257; diṭṭhiy&#257; suppaṭividdh&#257;. So muṭṭhassati k&#257;la&#7747; kurum&#257;no a&#241;&#241;atara&#7747; devanik&#257;ya&#7747; upapajjati. Tassa tattha sukhino dhammapad&#257;pilapanti. Napi bhikkhu iddhim&#257; cetovasippatto devaparis&#257;ya&#7747; dhamma&#7747; deseti. Napi devaputto devaparis&#257;ya&#7747; dhamma&#7747; deseti. Api ca kho opap&#257;tiko opap&#257;tika&#7747; s&#257;reti: sarasi tva&#7747; m&#257;risa, yattha maya&#7747; pubbe brahmacariya&#7747; acarimh&#257;ti. So evam&#257;ha: sar&#257;mi m&#257;ris&#257;ti, dandho bhikkhave satupp&#257;do. Atha so satto khippa&#7747;yeva visesag&#257;mī hoti sot&#257;nudhat&#257;na&#7747; bhikkhave dhamm&#257;na&#7747; vacas&#257; paricit&#257;na&#7747; manas&#257;nupekkhit&#257;na&#7747; bhikkhave dhamm&#257;na&#7747; vacas&#257; paricit&#257;na&#7747; manas&#257;nupekkhit&#257;na&#7747; diṭaṭhiy&#257; suppaṭividdh&#257;na&#7747; aya&#7747; catuttho &#257;nisa&#7747;so p&#257;ṭika&#7749;kho.</p>

					<p class="f4">Sot&#257;nudhat&#257;na&#7747; bhikkhave dhamm&#257;na&#7747; vacas&#257; parivit&#257;na&#7747; manas&#257;nupekkhit&#257;na&#7747; diṭṭhiy&#257; suppaṭividdh&#257;na&#7747; ime catt&#257;ro &#257;nisa&#7747;s&#257; p&#257;ṭika&#7749;kh&#257;ti.</p>

					<p class="f4">4. 4. 5. 2.<br />
					(&#7788;h&#257;nasutta&#7747;)</p>

					<p class="f4">42. Catt&#257;rim&#257;ni bhikkhave ṭh&#257;n&#257;ni cat&#363;hi ṭh&#257;nehi veditabb&#257;ni. Katam&#257;ni catt&#257;ri?</p>

					<p class="f4">Sa&#7747;v&#257;sena bhikkhave sīla&#7747; veditabba&#7747;. Ta&#241;ca kho dīghena addhun&#257; na ittara&#7747;. Manasikarot&#257; no amanasik&#257;r&#257;. Pa&#241;&#241;avat&#257; no duppa&#241;&#241;ena.</p>

					<p class="f4">Sa&#7747;voh&#257;rena bhikkhave soceyya&#7747; veditabba&#7747;. Ta&#241;ca kho dīghena addhun&#257; na ittara&#7747;. Manasikarot&#257; no amanasik&#257;r&#257;. Pa&#241;&#241;avat&#257; no duppa&#241;&#241;ena.</p>

					<p class="f4">&#256;pad&#257;su bhikkhave th&#257;mo veditabbo. So ca kho dīghena addhun&#257; na ittara&#7747;. Manasikarot&#257; no amanasik&#257;r&#257;. Pa&#241;&#241;avat&#257; no duppa&#241;&#241;ena.</p>

					<p class="f4">S&#257;kacch&#257;ya bhikkhave pa&#241;&#241;&#257; veditabb&#257;. S&#257; ca kho dīghena addhun&#257; na ittara&#7747;. Manasikarot&#257; no amanasik&#257;r&#257;. Pa&#241;&#241;avat&#257; no duppa&#241;&#241;ena.</p>

					<p class="f4">[BJT Page 364]<br />
					Sa&#7747;v&#257;sena bhikkhave sīla&#7747; veditabba&#7747;. Ta&#241;ca kho dīghena addhun&#257; na ittara&#7747;. Manasikarot&#257; no amanasik&#257;r&#257;. Pa&#241;&#241;avat&#257; no duppa&#241;&#241;en&#257;ti iti kho paneta&#7747; vutta&#7747;, ki&#241;ceta&#7747; paṭicca vutta&#7747;?</p>

					<p class="f4">Idha bhikkhave puggalo puggalena saddhi&#7747; vasam&#257;no eva&#7747; j&#257;n&#257;ti: dīgharatta&#7747; kho ayam&#257;yasm&#257; khaṇḍak&#257;rī chiddak&#257;rī sabalak&#257;rī kamm&#257;sak&#257;rī na santatak&#257;rī na santatavuttī sīlesu. Dussīlo ayam&#257;yasm&#257;. N&#257;yam&#257;yasm&#257; sīlav&#257;ti.</p>

					<p class="f4">Idha pana bhikkhave puggalo puggalena saddhi&#7747; vasam&#257;ne eva&#7747; j&#257;n&#257;ti: digharatta&#7747; kho ayam&#257;yasm&#257; akhaṇḍak&#257;rī acchiddak&#257;rī asabalak&#257;rī akamm&#257;sak&#257;rī <a id="pg188"><span class="f2 g"><b>[page 188]</b></span></a> santatak&#257;rī santatavuttī sīlesu. Sīlav&#257; c&#257;yam&#257;yasm&#257;. N&#257;yam&#257;yasm&#257; dussīloti.</p>

					<p class="f4">Sa&#7747;v&#257;sena bhikkhave sīla&#7747; veditabba&#7747;, ta&#241;ca kho dīghena addhun&#257; na ittara&#7747;, manasikarot&#257; no amanasik&#257;r&#257;. Pa&#241;&#241;avat&#257; no duppa&#241;&#241;en&#257;ti iti yanta&#7747; vutta&#7747;, idameta&#7747; paṭicca vutta&#7747;.</p>

					<p class="f4">Sa&#7747;voh&#257;rena bhikkhave soceyya&#7747; veditabba&#7747;. Ta&#241;ca kho dīghena addhun&#257; na ittara&#7747;. Manasikarot&#257; no amanasik&#257;r&#257;, pa&#241;&#241;avat&#257; no duppa&#241;&#241;en&#257;ti iti kho paneta&#7747; vutta&#7747;, ki&#241;ceta&#7747; paṭicca vutta&#7747;?</p>

					<p class="f4">Idha bhikkhave puggalo puggalena saddhi&#7747; sa&#7747;voh&#257;ram&#257;no eva&#7747; j&#257;n&#257;ti: a&#241;&#241;ath&#257; kho ayam&#257;yasm&#257; ekena eko voharati, a&#241;&#241;ath&#257; dvīhi, a&#241;&#241;ath&#257; tīhi, a&#241;&#241;ath&#257; sambahulehi. Vokkamati ayam&#257;yasm&#257; purimavoh&#257;r&#257; pacchimavoh&#257;ra&#7747;. Aparisuddhavoh&#257;ro ayam&#257;yasm&#257;, n&#257;yam&#257;yasm&#257; parisuddhavoh&#257;roti.</p>

					<p class="f4">Idha pana bhikkhave puggalo puggalena saddhi&#7747; sa&#7747;voh&#257;ram&#257;no eva&#7747; j&#257;n&#257;ti: yatheva kho ayam&#257;yasm&#257; ekena eko voharati, tath&#257; dvīhi, tath&#257; tīhi, tath&#257; sambahulehi. N&#257;yam&#257;yasm&#257; vokkamati purimavoh&#257;r&#257; pacchimavoh&#257;ra&#7747;. Parisuddhavoh&#257;ro ayam&#257;yasm&#257;, na aparisuddhavoh&#257;roti.</p>

					<p class="f4">Sa&#7747;voh&#257;rena bhikkhave soceyya&#7747; veditabba&#7747;, ta&#241;ca kho dīghena addhun&#257; na ittara&#7747;, manasikarot&#257; no amanasik&#257;r&#257;, pa&#241;&#241;avat&#257; no duppa&#241;&#241;en&#257;ti iti yanta&#7747; vutta&#7747;, idameta&#7747; paṭicca vutta&#7747;.</p>

					<p class="f4">[BJT Page 366]<br />
					&#256;pad&#257;su bhikkhave th&#257;mo veditabbo, so ca kho dīghena addhun&#257; na ittara&#7747;, manasikarot&#257; no amanasik&#257;r&#257; pa&#241;&#241;avat&#257; no duppa&#241;&#241;en&#257;ti iti kho paneta&#7747; vutta&#7747;, ki&#241;ceta&#7747; paṭicca vutta&#7747;?</p>

					<p class="f4">Idha bhikkhave ekacco &#241;&#257;tivyasanena v&#257; phuṭṭho sam&#257;no bhogavyasanena v&#257; phuṭṭho sam&#257;no rogavyasanena v&#257; phuṭṭho sam&#257;no na iti paṭisa&#241;cikkhati: tath&#257;bh&#363;to kho aya&#7747; lokasanniv&#257;so tath&#257;bh&#363;to attabh&#257;vapaṭil&#257;bho, yath&#257;bh&#363;te lokasanniv&#257;se yath&#257;bh&#363;te attabh&#257;vapaṭil&#257;bhe aṭṭha lokadhamm&#257; loka&#7747; anuparivattanti, loko ca aṭṭha lokadhamme anuparivattati: l&#257;bho ca al&#257;bho ca ayaso ca yaso ca nind&#257; ca pasa&#7747;s&#257; ca sukha&#241;ca dukkha&#241;c&#257;ti. So &#241;&#257;tivyasanena v&#257; phuṭṭho sam&#257;no bhogavyasanena v&#257; phuṭṭho sam&#257;no rogavyasanena v&#257; phuṭṭho sam&#257;no socati kilamati paridevati uratt&#257;&#7735;i&#7747; kandati sammoha&#7747; &#257;pajjati. Idha pana bhikkhave ekacco &#241;&#257;tivyasanena v&#257; phuṭṭho sam&#257;no bhogavyasanena v&#257; phuṭṭho sam&#257;no <a id="pg189"><span class="f2 g"><b>[page 189]</b></span></a> rogavyasanena v&#257; phuṭṭho sam&#257;no iti paṭisa&#241;cikkhati: tath&#257;bh&#363;to kho aya&#7747; lokasanniv&#257;so tath&#257;bh&#363;to attabh&#257;vapaṭil&#257;bho, yath&#257;bh&#363;te lokasanniv&#257;se yath&#257;bh&#363;te attabh&#257;vapaṭil&#257;bhe aṭṭha lokadhamm&#257; loka&#7747; anuparivattanti, loko ca aṭṭha lokadhamme anuparivattati: l&#257;bho ca al&#257;bho ca ayaso ca yaso ca nind&#257; ca pasa&#7747;s&#257; ca sukha&#241;ca dukkha&#241;c&#257;ti. So &#241;&#257;tivyasanena v&#257; phuṭṭho sam&#257;no bhogavyasanena v&#257; phuṭṭho sam&#257;no rogavyasanena v&#257; phuṭṭho sam&#257;no na socati na kilamati na paridevati, na uratt&#257;&#7735;i&#7747; kandati, na sammoha&#7747; &#257;pajjati. &#256;pad&#257;su bhikkhave th&#257;mo veditabbo, so ca kho dīghena addhun&#257; na ittara&#7747;. Manasikarot&#257; no amanasik&#257;r&#257;, pa&#241;&#241;avat&#257; no duppa&#241;&#241;en&#257;ti iti yanta&#7747; vutta&#7747; idameta&#7747; paṭicca vutta&#7747;.</p>

					<p class="f4">S&#257;kacch&#257;ya bhikkhave pa&#241;&#241;&#257; veditabb&#257;, s&#257; ca kho dīghena addhun&#257; na ittara&#7747;, manasikarot&#257; no amanasik&#257;r&#257;, pa&#241;&#241;avat&#257; no duppa&#241;&#241;en&#257;ti iti kho paneta&#7747; vutta&#7747;, ki&#241;ceta&#7747; paṭicca vutta&#7747;?</p>

					<p class="f4">Idha bhikkhave puggalo puggalena saddhi&#7747; s&#257;kacch&#257;yam&#257;no eva&#7747; j&#257;n&#257;ti: yath&#257; kho imassa &#257;yasmato ummaggo, yath&#257; ca abhinīh&#257;ro, yath&#257; pa&#241;hasamud&#257;c&#257;ro, duppa&#241;&#241;o ayam&#257;yasm&#257; n&#257;yam&#257;yasm&#257; pa&#241;&#241;av&#257;. Ta&#7747; kissa hetu: tath&#257; hi ayam&#257;yasm&#257; na ceva gambhīra&#7747; atthapada&#7747; ud&#257;harati santa&#7747; pa&#7751;īta&#7747; atakk&#257;vacara&#7747; nipu&#7751;a&#7747; paṇḍitavedanīya&#7747;. Ya&#241;ca ayam&#257;yasm&#257; dhamma&#7747; bh&#257;sati, tassa ca na paṭibalo sa&#7749;khittena v&#257; vitth&#257;rena v&#257; attha&#7747; &#257;cikkhitu&#7747; desetu&#7747; pa&#241;&#241;apetu&#7747; paṭṭhapetu&#7747; vivaritu&#7747; vibhajitu&#7747; utt&#257;nīk&#257;tu&#7747;, duppa&#241;&#241;o ayam&#257;yasm&#257; n&#257;yam&#257;yasm&#257; pa&#241;&#241;av&#257;.</p>

					<p class="f4">[BJT Page 368]<br />
					Seyyath&#257;pi bhikkhave cakkhum&#257; puriso udakarahadassa tīre ṭhito passeyya paritta&#7747; maccha&#7747; ummujjam&#257;na&#7747;, tassa evamassa: yath&#257; kho imassa macchassa ummaggo yath&#257; ca &#363;migh&#257;to yath&#257; ca veg&#257;yitatta&#7747;, paritto aya&#7747; maccho, n&#257;ya&#7747; maccho mahantoti. Evameva kho bhikkhave puggalo puggalena saddhi&#7747; s&#257;kacch&#257;yam&#257;no eva&#7747; j&#257;n&#257;ti: yath&#257; kho imassa &#257;yasmato ummaggo yath&#257; ca abhinīh&#257;ro yath&#257; ca pa&#241;hasamud&#257;c&#257;ro, duppa&#241;&#241;o ayam&#257;yasm&#257;, n&#257;yam&#257;yasm&#257; pa&#241;&#241;av&#257;. Ta&#7747; kissa hetu: tath&#257; hi ayam&#257;yasm&#257; na ceva gambhīra&#7747; atthapada&#7747; ud&#257;harati santa&#7747; pa&#7751;īta&#7747; atakk&#257;vacara&#7747; nipu&#7751;a&#7747; paṇḍitavedanīya&#7747;. Ya&#241;ca ayam&#257;yasm&#257; dhamma&#7747; bh&#257;sati, tassa na paṭibalo sa&#7749;khittena v&#257; vitth&#257;rena v&#257; attha&#7747; &#257;cikkhitu&#7747; desetu&#7747; pa&#241;&#241;apetu&#7747; paṭṭhapetu&#7747; vivaritu&#7747; vibhajitu&#7747; utt&#257;nīk&#257;tu&#7747;. Duppa&#241;&#241;o ayam&#257;yasm&#257;, n&#257;yam&#257;yasm&#257; pa&#241;&#241;av&#257;ti.</p>

					<p class="f4">Idha bhikkhave puggalo puggalena saddhi&#7747; s&#257;kacch&#257;yam&#257;no eva&#7747; j&#257;n&#257;ti: yath&#257; kho imassa &#257;yasmato ummaggo yath&#257; ca abhinīh&#257;ro yath&#257; ca pa&#241;hasamud&#257;c&#257;ro, pa&#241;&#241;av&#257; ayam&#257;yasm&#257;, n&#257;yam&#257;yasm&#257; duppa&#241;&#241;o. Ta&#7747; kissa hetu: tath&#257; hi ayam&#257;yasm&#257; gambhīra&#7747; ceva atthapada&#7747; ud&#257;harati santa&#7747; pa&#7751;īta&#7747; atakk&#257;vacara&#7747; nipu&#7751;a&#7747; paṇḍitavedanīya&#7747;, ya&#241;ca ayam&#257;yasm&#257; dhamma&#7747; bh&#257;sati, tassa ca paṭibalo sa&#7749;khittena v&#257; vitth&#257;rena v&#257; attha&#7747; &#257;cikkhitu&#7747;. Desetu&#7747; pa&#241;&#241;apetu&#7747; paṭṭhapetu&#7747; vivaritu&#7747; vibhajitu&#7747; utt&#257;nīk&#257;tu&#7747;, pa&#241;&#241;av&#257; ayam&#257;yasm&#257;, n&#257;yam&#257;yasm&#257; duppa&#241;&#241;o.</p>

					<p class="f4">Seyyath&#257;pi bhikkhave puriso udakarahadassa tīre ṭhito passeyya mahanta&#7747; maccha&#7747; ummujjam&#257;na&#7747;, tassa <a id="pg190"><span class="f2 g"><b>[page 190]</b></span></a> evamassa: yath&#257; kho imassa macchassa ummaggo yath&#257; ca &#363;migh&#257;to yath&#257; ca veg&#257;yitatta&#7747;, mahanto aya&#7747; maccho n&#257;ya&#7747; maccho parittoti. Evameva kho bhikkhave puggalo puggalena saddhi&#7747; s&#257;kacch&#257;yam&#257;no eva&#7747; j&#257;n&#257;ti: yath&#257; kho imassa &#257;yasmato ummaggo yath&#257; ca abhinīh&#257;ro yath&#257; ca pa&#241;hasamud&#257;c&#257;ro, pa&#241;&#241;av&#257; ayam&#257;yasm&#257;, n&#257;yam&#257;yasm&#257; duppa&#241;&#241;o ta&#7747; kissa hetu: tath&#257; hi ayam&#257;yasm&#257; gambhīra&#7747; ceva atthapada&#7747; ud&#257;harati santa&#7747; pa&#7751;īta&#7747; atakk&#257;vacara&#7747; nipu&#7751;a&#7747; paṇḍitavedanīya&#7747;, ya&#7747; ca ayam&#257;yasm&#257; dhamma&#7747; bh&#257;sati, tassa ca paṭibalo sa&#7749;khittena v&#257; vitth&#257;rena v&#257; attha&#7747; &#257;cikkhitu&#7747; desetu&#7747; pa&#241;&#241;apetu&#7747; paṭṭhapetu&#7747; vivaritu&#7747; vibhajitu&#7747; utt&#257;nīk&#257;tu&#7747;. Pa&#241;&#241;av&#257; ayam&#257;yasm&#257;, n&#257;yam&#257;yasm&#257; duppa&#241;&#241;oti s&#257;kacch&#257;ya bhikkhave pa&#241;&#241;&#257; veditabb&#257;. S&#257; ca kho dīghena addhun&#257; na ittara&#7747;, manasikarot&#257; no amanasik&#257;r&#257;, pa&#241;&#241;avat&#257; no duppa&#241;&#241;en&#257;ti. Iti yanta&#7747; vutta&#7747;, idameta&#7747; paṭicca vutta&#7747;.</p>

					<p class="f4">Im&#257;ni kho bhikkhave catt&#257;ri ṭh&#257;n&#257;ni, imehi cat&#363;hi ṭh&#257;nehi veditabb&#257;nīti.</p>

					<p class="f4">[BJT Page 370]<br />
					4. 4. 5. 3.<br />
					(Bhaddiyasutta&#7747;)</p>

					<p class="f4">43. Eka&#7747; samaya&#7747; bhagav&#257; ves&#257;liya&#7747; viharati mah&#257;vane k&#363;ṭ&#257;g&#257;ras&#257;l&#257;ya&#7747;. Atha kho bhaddiyo licchavi yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho bhaddiyo licchavi bhagavanta&#7747; etadavoca:</p>

					<p class="f4">Suta&#7747; meta&#7747; bhante: m&#257;y&#257;vī sama&#7751;o gotamo &#257;vaṭṭanīm&#257;ya&#7747; j&#257;n&#257;ti, y&#257;ya a&#241;&#241;atitthiy&#257;na&#7747; s&#257;vake &#257;vaṭṭetīti. Ye te bhante evam&#257;ha&#7747;su: "m&#257;y&#257;vī sama&#7751;o gotamo &#257;vaṭṭanīm&#257;ya&#7747; j&#257;n&#257;ti, y&#257;ya a&#241;&#241;atitthiy&#257;na&#7747; s&#257;vake &#257;vaṭṭetī" ti. Kacci te bhante bhagavato vuttav&#257;dino, na ca bhagavanta&#7747; abh&#363;tena abbh&#257;cikkhanti, dhammassa c&#257;nudhamma&#7747; by&#257;karonti. Na ca koci sahadhammiko v&#257;d&#257;nup&#257;to g&#257;rayha&#7747; ṭh&#257;na&#7747; &#257;gacchati? Anabbhakkh&#257;tuk&#257;m&#257; hi maya&#7747; bhante bhagavantanti.</p>

					<p class="f4"><a id="pg191"><span class="f2 g"><b>[page 191]</b></span></a> etha tumhe bhaddiya, m&#257; anussavena, m&#257; parampar&#257;ya, m&#257; itikir&#257;ya, m&#257; piṭakasampad&#257;nena, m&#257; takkahetu, m&#257; nayahetu, m&#257; &#257;k&#257;raparivitakkena, m&#257; diṭṭhinijjh&#257;nakkhantiy&#257;, m&#257; bhabbar&#363;pat&#257;ya, m&#257; sama&#7751;o no gar&#363;ti. Yad&#257; tumhe bhaddiya attan&#257;va j&#257;neyy&#257;tha, ime dhamm&#257; akusal&#257;, ime dhamm&#257; s&#257;vajj&#257;, ime dhamm&#257; vi&#241;&#241;&#363;garahit&#257;, ime dhamm&#257; samatt&#257; sam&#257;dinn&#257; ahit&#257;ya dukkh&#257;ya sa&#7747;vattantīti. Atha tumhe bhaddiya pajaheyy&#257;tha.</p>

					<p class="f4">Ta&#7747; ki&#7747; ma&#241;&#241;atha bhaddiya, lobho purisassa ajjhatta&#7747; uppajjam&#257;no uppajjati hit&#257;ya v&#257; ahit&#257;ya v&#257;ti? Ahit&#257;ya bhante. Luddho pan&#257;ya&#7747; bhaddiya, purisapuggalo lobhena abhibh&#363;to pariy&#257;dinnacitto p&#257;&#7751;ampi hanti, adinnampi &#257;diyati, parad&#257;rampi gacchati, mus&#257;pi bha&#7751;ati, parampi tathatt&#257;ya sam&#257;dapeti. Ya&#7747; sa hoti dīgharatta&#7747; ahit&#257;ya dukkh&#257;y&#257;ti? Eva&#7747; bhante.</p>

					<p class="f4">Ta&#7747; ki&#7747; ma&#241;&#241;atha bhaddiya doso purisassa ajjhatta&#7747; uppajjam&#257;no uppajjati hit&#257;ya v&#257; ahit&#257;ya v&#257;ti? Ahit&#257;ya bhante. Duṭṭho pan&#257;ya&#7747; bhaddiya, purisapuggalo dosena abhibh&#363;to pariy&#257;dinnacitto p&#257;&#7751;ampi hanti, adinnampi &#257;diyati, parad&#257;rampi gacchati, mus&#257;pi bha&#7751;ati, parampi tathatt&#257;ya sam&#257;dapeti. Ya&#7747; sa hoti dīgharatta&#7747; ahit&#257;ya dukkh&#257;y&#257;ti? Eva&#7747; bhante.</p>

					<p class="f4">Ta&#7747; ki&#7747; ma&#241;&#241;atha bhaddiya moho purisassa ajjhatta&#7747; uppajjam&#257;no uppajjati hit&#257;ya v&#257; ahit&#257;ya v&#257;ti? Ahit&#257;ya bhante. M&#363;&#7735;ho pan&#257;ya&#7747; bhaddiya, purisapuggalo mohena abhibh&#363;to pariy&#257;dinnacitto p&#257;&#7751;ampi hanti, adinnampi &#257;diyati, parad&#257;rampi gacchati, mus&#257;pi bha&#7751;ati, parampi tathatt&#257;ya sam&#257;dapeti. Ya&#7747; sa hoti dīgharatta&#7747; ahit&#257;ya dukkh&#257;y&#257;ti? Eva&#7747; bhante.</p>

					<p class="f4">Ta&#7747; ki&#7747; ma&#241;&#241;atha bhaddiya, s&#257;rambho purisassa ajjhatta&#7747; uppajjam&#257;no uppajjati hit&#257;ya v&#257; ahit&#257;ya v&#257;ti? " Ahit&#257;ya bhante". S&#257;rambho pan&#257;ya&#7747; bhaddiya, purisapuggalo s&#257;rambhena abhibh&#363;to pariy&#257;dinnacitto p&#257;&#7751;ampi hanti, adinnampi &#257;diyati, parad&#257;rampi gacchati, mus&#257;pi bha&#7751;ati, parampi tathatt&#257;ya sam&#257;dapeti, ya&#7747; sa hoti dīgharatta&#7747; ahit&#257;ya dukkh&#257;y&#257;ti? Eva&#7747; bhante.</p>

					<p class="f4">1. &#256;vaṭaṭani&#7747; m&#257;ya&#7747; machasa&#7747;.</p>

					<p class="f4">[BJT Page 372]</p>

					<p class="f4">Ta&#7747; ki&#7747; ma&#241;&#241;atha bhaddiya, ime dhamm&#257; kusal&#257; v&#257; akusal&#257; v&#257;ti? "Akusal&#257; bhante. " S&#257;vajj&#257; v&#257; anavajj&#257; v&#257;ti? "S&#257;vajj&#257; bhante" vi&#241;&#241;&#363;garahit&#257; v&#257; vi&#241;&#241;uppasatth&#257; v&#257;ti? "Vi&#241;&#241;&#363;garahit&#257; bhante" samatt&#257; sam&#257;dinn&#257; ahit&#257;ya dukkh&#257;ya sa&#7747;vattanti, no v&#257; katha&#7747; v&#257; ettha hotīti? "Samatt&#257; bhante sam&#257;dinn&#257; ahit&#257;ya dukkh&#257;ya sa&#7747;vattanti. Eva&#7747; no ettha hotī" ti.</p>

					<p class="f4">Iti kho bhaddiya, ya&#7747; ta&#7747; avocumha: etha tumhe bhaddiya, m&#257; anussavena m&#257; parampar&#257;ya, m&#257; itikir&#257;ya, <a id="pg192"><span class="f2 g"><b>[page 192]</b></span></a> m&#257; piṭakasampad&#257;nena, m&#257; takkahetu, m&#257; nayahetu, m&#257; &#257;k&#257;raparivitakkena, m&#257; diṭṭhinijjh&#257;nakkhantiy&#257;, m&#257; bhabbar&#363;pat&#257;ya, m&#257; sama&#7751;o no gar&#363;ti. Yad&#257; tumhe bhaddiya attan&#257;va j&#257;neyy&#257;tha, ime dhamm&#257; akusal&#257;, ime dhamm&#257; s&#257;vajj&#257;, ime dhamm&#257; vi&#241;&#241;&#363;garahit&#257;, ime dhamm&#257; samatt&#257; sam&#257;dinn&#257; ahit&#257;ya dukkh&#257;ya sa&#7747;vattanti. Atha tumhe bhaddiya, pajaheyy&#257;th&#257;ti iti yanta&#7747; vutta&#7747;, idameta&#7747; paṭicca vutta&#7747;.</p>

					<p class="f4">Etha tumhe bhaddiya, m&#257; anussavena m&#257; parampar&#257;ya m&#257; itikir&#257;ya m&#257; piṭakasampad&#257;nena m&#257; takkahetu m&#257; nayahetu m&#257; &#257;k&#257;raparivitakkena m&#257; diṭṭhinijjh&#257;nakkhantiy&#257; m&#257; bhabbar&#363;pat&#257;ya m&#257; sama&#7751;o no gar&#363;ti. Yad&#257; tumhe bhaddiya, attan&#257;va j&#257;neyy&#257;tha: ime dhamm&#257; kusal&#257;, ime dhamm&#257; anavajj&#257;, ime dhamm&#257; vi&#241;&#241;uppasatth&#257;, ime dhamm&#257; samatt&#257; sam&#257;dinn&#257; hit&#257;ya sukh&#257;ya sa&#7747;vattantīti atha tumhe bhaddiya, upasampajja vihareyy&#257;tha.</p>

					<p class="f4">Ta&#7747; ki&#7747; ma&#241;&#241;atha bhaddiya, alobho purisassa ajjhatta&#7747; uppajjam&#257;no uppajjati hit&#257;ya v&#257; ahit&#257;ya v&#257;ti? "Hit&#257;ya bhante". Aluddho pan&#257;ya&#7747; bhaddiya, purisapuggalo lobhena anabhibh&#363;to apariy&#257;dinnacitto neva p&#257;&#7751;a&#7747; hanti. Na adinna&#7747; &#257;diyati. Na parad&#257;ra&#7747; gacchati. Na mus&#257; bha&#7751;ati. Parampi tathatt&#257;ya sam&#257;dapeti. Ya&#7747; sa hoti dīgharatta&#7747; hit&#257;ya sukh&#257;y&#257;ti? "Eva&#7747; bhante. "</p>

					<p class="f4">Ka&#7747; ki&#7747; ma&#241;&#241;atha bhaddiya, adoso purisassa ajjhatta&#7747; uppajjam&#257;no uppajjati hit&#257;ya v&#257; ahit&#257;ya v&#257;ti? "Hit&#257;ya bhante." Aduṭṭho pan&#257;ya&#7747; bhaddiya, purisapuggalo dosena anabhibh&#363;to apariy&#257;dinnacitto neva p&#257;&#7751;a&#7747; hanti. Na adinna&#7747; &#257;diyati. Na parad&#257;ra&#7747; gacchati. Na mus&#257; bha&#7751;ati. Parampi tathatt&#257;ya sam&#257;dapeti. Ya&#7747; sa hoti dīgharatta&#7747; hit&#257;ya sukh&#257;ya sa&#7747;vattatīti? "Evambhante."</p>

					<p class="f4">Ta&#7747; ki&#7747; ma&#241;&#241;atha bhaddiya, amoho purisassa ajjhatta&#7747; uppajjam&#257;no uppajjati hit&#257;ya v&#257; ahit&#257;ya v&#257;ti? "Hit&#257;ya bhante." Am&#363;&#7735;ho pan&#257;ya&#7747; bhaddiya, purisapuggalo mohena anabhibh&#363;to apariy&#257;dinnacitto neva p&#257;&#7751;a hanti. Na adinna&#7747; &#257;diyati. Na parad&#257;ra&#7747; gacchati. Na mus&#257; bha&#7751;ati. Parampi tathatt&#257;ya sam&#257;dapeti. Ya&#7747; sa yoti dīgharatta&#7747; hit&#257;ya sukh&#257;ya sa&#7747;vattatīti? "Evambhante.".</p>

					<p class="f4">Ta&#7747; ki&#7747; ma&#241;&#241;atha bhaddiya, as&#257;rambho purisassa ajjhatta&#7747; uppajjam&#257;no uppajjati hit&#257;ya v&#257; ahit&#257;ya v&#257;ti? "Hit&#257;ya bhante" as&#257;rambho pan&#257;ya&#7747; bhaddiya, purisapuggalo s&#257;rambhena anabhibh&#363;to apariy&#257;dinnacitto neva p&#257;&#7751;a&#7747; hanti. Na adinna&#7747; &#257;diyati. Na parad&#257;ra&#7747; gacchati. Na mus&#257; bha&#7751;ati. Parampi tathatt&#257;ya sam&#257;dapeti. Ya&#7747; sa hoti dīgharatta&#7747; hit&#257;ya sukh&#257;ya sa&#7747;vattatīti? "Evambhante"'</p>

					<p class="f4">[BJT Page 374]<br />
					Ta&#7747; ki&#7747; ma&#241;&#241;atha bhaddiya, ime dhamm&#257; kusal&#257; v&#257; akusal&#257; v&#257;ti? "Kusal&#257; bhante" s&#257;vajj&#257; v&#257; anavajj&#257; v&#257;ti? Anavajj&#257; bhante. Vi&#241;&#241;&#363;garahit&#257; v&#257; vi&#241;&#241;uppasatth&#257; v&#257;ti? "Vi&#241;&#241;uppasatth&#257; bhante" <a id="pg193"><span class="f2 g"><b>[page 193]</b></span></a> samatt&#257; sam&#257;dinn&#257; hit&#257;ya sukh&#257;ya sa&#7747;vattanti, no v&#257; katha&#7747; v&#257; ettha hotīti? Samatt&#257; bhante sam&#257;dinn&#257; hit&#257;ya sukh&#257;ya sa&#7747;vattanti. Eva&#7747; no ettha hotī" ti.</p>

					<p class="f4">Iti kho bhaddiya, yanta&#7747; avocumha "etha tumhe bhaddiya, m&#257; anussavena m&#257; parampar&#257;ya m&#257; itikir&#257;ya m&#257; piṭakasampad&#257;nena m&#257; takkahetu m&#257; nayahetu m&#257; &#257;k&#257;raparivitakkena m&#257; diṭṭhinijjh&#257;nakkhantiy&#257; m&#257; bhabbar&#363;pat&#257;ya m&#257; sama&#7751;o no gar&#363;ti. " Yad&#257; tumhe bhaddiya, "attan&#257;va j&#257;neyy&#257;tha ime dhamm&#257; anavajj&#257; ime dhamm&#257; vi&#241;&#241;uppasatth&#257; ime dhamm&#257; samatt&#257; sam&#257;dinn&#257; hit&#257;ya sukh&#257;ya sa&#7747;vattantīti". Atha tumhe bhaddiya, upasampajja vīhareyy&#257;th&#257;" ti iti yanta&#7747; vutta&#7747; idameta&#7747; paṭicca vutta&#7747;.</p>

					<p class="f4">Ye kho te bhaddiya, loke santo sappuris&#257;, te s&#257;vaka&#7747; eva&#7747; sam&#257;dapenti: ehi tva&#7747; ambho purisa, lobha&#7747; vineyya vineyya vihar&#257;hi, lobha&#7747; vineyya vineyya viharanto na lobhaja&#7747; kamma&#7747; karissasi, k&#257;yena v&#257;c&#257; manas&#257;. Dosa&#7747; vineyya vineyya vihar&#257;hi, dosa&#7747; vineyya vineyya viharanto na dosaja&#7747; kamma&#7747; karissasi k&#257;yena v&#257;c&#257; manas&#257;. Moha&#7747; vineyya vineyya vihar&#257;hi, moha&#7747; vineyya vineyya viharanto na mohaja&#7747; kamma&#7747; karissasi k&#257;yena v&#257;c&#257; manas&#257;. S&#257;rambha&#7747; vineyya vineyya vihar&#257;hi, s&#257;rambha&#7747; vineyya vineyya viharanto na s&#257;rambhaja&#7747; kamma&#7747; karissasi k&#257;yena v&#257;c&#257; manas&#257;ti.</p>

					<p class="f4">Eva&#7747; vutte bhaddiyo licchavi bhagavanta&#7747; etadavoca: abhikkanta&#7747; bhante, seyyath&#257;pi bhante, nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya cakkhumanto r&#363;p&#257;ni dakkhintīti, evameva bhot&#257; bhante anekapariy&#257;yena dhammo pak&#257;sito. Es&#257;ha&#7747; bhagavanta&#7747; gotama&#7747; sara&#7751;a&#7747; gacch&#257;mi. Dhamma&#7747; ca bhikkhusa&#7749;gha&#7747; ca. Up&#257;saka&#7747; ma&#7747; bhante bhagav&#257; dh&#257;retu ajjatagge p&#257;&#7751;upeta&#7747; sara&#7751;a&#7747; gatanti.</p>

					<p class="f4">Api nu t&#257;ha&#7747; bhaddiya, eva&#7747; avaca&#7747;: "ehi me tva&#7747; bhaddiya s&#257;vako hohi aha&#7747; satth&#257; bhaviss&#257;mī" ti no heta&#7747; bhante. Eva&#7747; v&#257;di&#7747; kho ma&#7747; bhaddiya evamakkh&#257;yi&#7747; eke sama&#7751;abr&#257;hma&#7751;&#257; asat&#257; tucch&#257; mus&#257; abh&#363;tena abbh&#257;cikkhanti: m&#257;y&#257;vī sama&#7751;o gotamo &#257;vattanīm&#257;ya&#7747; j&#257;n&#257;ti y&#257;ya a&#241;&#241;atitthiy&#257;na&#7747; s&#257;vake &#257;vaṭṭetīti.</p>

					<p class="f4"><a id="pg194"><span class="f2 g"><b>[page 194]</b></span></a> bhaddik&#257; bhante &#257;vaṭṭanīm&#257;y&#257;. Kaly&#257;&#7751;ī bhante &#257;vaṭṭanīm&#257;y&#257;. Piy&#257; me bhante &#241;&#257;tis&#257;lohit&#257; im&#257;ya &#257;vaṭṭaniy&#257; &#257;vaṭṭeyyu&#7747;. Piy&#257;nampi me assa &#241;&#257;tis&#257;lohit&#257;na&#7747; dīgharatta&#7747; hit&#257;ya sukh&#257;ya. Sabbe cepi bhante khattiy&#257; im&#257;ya &#257;vaṭṭaniy&#257; &#257;vaṭṭeyyu&#7747;, sabbesampassa khattiy&#257;na&#7747; dīgharatta&#7747; hit&#257;ya sukh&#257;ya. Sabbe vepi bhante br&#257;hma&#7751;&#257; im&#257;ya &#257;vaṭṭaniy&#257; &#257;vaṭṭeyyu&#7747;, sabbesampassa br&#257;hma&#7751;&#257;na&#7747; dīgharatta&#7747; hit&#257;ya sukh&#257;ya. Sabbe vepi bhante vess&#257; im&#257;ya &#257;vaṭṭaniy&#257; &#257;vaṭṭeyyu&#7747;, sabbesampassa vess&#257;na&#7747; dīgharatta&#7747; hit&#257;ya sukh&#257;ya. Sabbe cepi bhante sudd&#257; im&#257;ya &#257;vaṭṭaniy&#257; &#257;vaṭṭeyyu&#7747;, sabbesampassa sudd&#257;na&#7747; dīgharatta&#7747; hit&#257;ya sukh&#257;y&#257;ti.</p>

					<p class="f4">[BJT Page 376.]</p>

					<p class="f4">Evameta&#7747; bhaddiya, evameta&#7747; bhaddiya, sabbecepi bhaddiya, khattiy&#257; &#257;vaṭṭeyyu&#7747; akusaladhammappah&#257;n&#257;ya kusaladhamm&#363;pasampad&#257;ya, sabbesampassa khattiy&#257;na&#7747; dīgharatta&#7747; hit&#257;ya sukh&#257;ya. Sabbe cepi bhaddiya br&#257;hma&#7751;&#257;, &#257;vaṭṭeyyu&#7747; akusaladhammappah&#257;n&#257;ya kusaladhamm&#363;pasampad&#257;ya, sabbesampassa br&#257;hma&#7751;&#257;na&#7747; dīgharatta&#7747; hit&#257;ya sukh&#257;ya. Sabbecepi bhaddiya vess&#257; &#257;vaṭṭeyyu&#7747; akusaladhammappah&#257;n&#257;ya kusaladhamm&#363;pasampad&#257;ya, sabbesampassa vess&#257;na&#7747; dīgharatta&#7747; hit&#257;ya sukh&#257;ya. Sabbecepi sudd&#257; &#257;vaṭṭeyyu&#7747; akusaladhammappah&#257;n&#257;ya kusaladhamm&#363;pasampad&#257;ya, sabbesampassa sudd&#257;na&#7747; dīgharatta&#7747; hit&#257;ya sukh&#257;ya. Sadevako cepi bhaddiya loko sam&#257;rako sabrahmako, sassama&#7751;abr&#257;hma&#7751;ī paj&#257; sadevamanuss&#257; &#257;vaṭṭeyyu&#7747; akusaladhammappah&#257;n&#257;ya kusaladhamm&#363;pasampad&#257;ya, sadevakassa lokassa sam&#257;rakassa sabrahmakassa sassama&#7751;abr&#257;hma&#7751;iy&#257; paj&#257;ya sadevamanuss&#257;ya dīgharatta&#7747; hit&#257;ya sukh&#257;ya. Ime cepi bhaddiya mah&#257;s&#257;l&#257; im&#257;ya &#257;vaṭṭaniy&#257; &#257;vaṭṭeyyu&#7747; akusaladhammappah&#257;n&#257;ya kusaladhamm&#363;pasampad&#257;ya. Imesampassa mah&#257;s&#257;l&#257;na&#7747; dīgharatta&#7747; hit&#257;ya sukh&#257;ya sace ceteyyu&#7747;. Ko pana v&#257;do manussabh&#363;tass&#257;ti.</p>

					<p class="f4">4. 4. 5. 4.<br />
					(S&#257;p&#363;giyasutta&#7747;)</p>

					<p class="f4">44. Eka&#7747; samaya&#7747; &#257;yasm&#257; &#257;nando ko&#7735;iyesu viharati s&#257;pugann&#257;ma1. Ko&#7735;iy&#257;na&#7747; nigamo. Atha kho sambahul&#257; s&#257;p&#363;giy&#257; ko&#7735;iyaputt&#257; yena &#257;yasm&#257; &#257;nando tenupasa&#7749;kami&#7747;su. Upasa&#7749;kamitv&#257; &#257;yasmanta&#7747; &#257;nanda&#7747; abhiv&#257;detv&#257; ekamanta&#7747; nisīdi&#7747;su. Ekamanta&#7747; nisinne kho s&#257;p&#363;giye ko&#7735;iyaputte &#257;yasm&#257; &#257;nando etadavoca:</p>

					<p class="f4">Catt&#257;rim&#257;ni byagghapajj&#257; p&#257;risuddhipadh&#257;niya&#7749;g&#257;ni tena bhagavat&#257; j&#257;nat&#257; passat&#257; arahat&#257; [PTS PAGE 195] samm&#257;sambuddhena sammadakkh&#257;t&#257;ni satt&#257;na&#7747; visuddhiy&#257; sokapariddav&#257;na&#7747; samatikkam&#257;ya dukkhadomanass&#257;na&#7747; atthagam&#257;ya &#241;&#257;yassa adhigam&#257;ya nibb&#257;nassa sacchikiriy&#257;ya. Katam&#257;ni catt&#257;ri?</p>

					<p class="f4">Sīlap&#257;risuddhipadh&#257;niya&#7749;ga&#7747; cittap&#257;risuddhipadh&#257;niya&#7749;ga&#7747; diṭṭhip&#257;risuddhipadh&#257;niya&#7749;ga&#7747; vimuttip&#257;risuddhipadh&#257;niya&#7749;ga&#7747;.</p>

					<p class="f4">Katama&#241;ca byagghapajj&#257; sīlap&#257;risuddhipadh&#257;niya&#7749;ga&#7747;? Idha byagghapajj&#257; bhikkhu sīlav&#257; hoti p&#257;timokkhasa&#7747;varasa&#7747;vuto viharati &#257;c&#257;ragocarasampanno a&#7751;umattesu vajjesu bhayadass&#257;vī sam&#257;d&#257;ya sikkhati sikkh&#257;padesu. Aya&#7747; vuccati byagghapajj&#257; sīlap&#257;risuddhi. Iti evar&#363;pi&#7747; sīlap&#257;risuddhi&#7747; aparip&#363;ri&#7747; v&#257; parip&#363;ress&#257;mi, parip&#363;ri&#7747; v&#257; tattha tattha pa&#241;&#241;&#257;ya anuggahess&#257;mīti, yo tattha chando ca v&#257;y&#257;mo ca uss&#257;ho ca usso&#7735;hi ca appaṭiv&#257;nī ca sati ca sampaja&#241;&#241;a&#7747; ca. Ida&#7747; vuccati byagghapajj&#257; sīlap&#257;risuddhipadh&#257;niya&#7749;ga&#7747;.</p>

					<p class="f4">Katama&#241;ca byagghapajj&#257; cittap&#257;risuddhipadh&#257;niya&#7749;ga&#7747;? Idha byagghapajj&#257; bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati sato ca sampaj&#257;no. Sukha&#241;ca k&#257;yena paṭisa&#7747;vedeti yanta&#7747; ariy&#257; &#257;cikkhanti upekkhako satim&#257; sukhavih&#257;rīti tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;&#7751;&#257; pubbeva somanassadomanass&#257;na&#7747; atthagam&#257; adukkha&#7747; asukha&#7747; upekkh&#257;satip&#257;risuddhi catuttha&#7747; jh&#257;na&#7747; upasampajja viharati. Aya&#7747; vuccati byagghapajj&#257; cittap&#257;risuddhi. Iti evar&#363;pi&#7747; cittap&#257;risuddhi&#7747; aparip&#363;ri&#7747; v&#257; parip&#363;ress&#257;mi, parip&#363;ri&#7747; v&#257; tattha tattha pa&#241;&#241;&#257;ya anuggahess&#257;mīti. Yo tattha chando ca v&#257;y&#257;mo ca uss&#257;ho ca usso&#7735;hi ca appaṭiv&#257;nī ca sati ca sampaja&#241;&#241;a&#7747; ca. Ida&#7747; vuccati byagghapajj&#257; cittap&#257;risuddhipadh&#257;niya&#7749;ga&#7747;.</p>

					<p class="f4">1. S&#257;m&#363;ga&#7747;. N&#257;ma, machasa&#7747;.</p>

					<p class="f4">[BJT Page 378]<br />
					Katama&#241;ca byagghapajj&#257; diṭṭhip&#257;risuddhipadh&#257;niya&#7749;ga&#7747;? Idha byagghapajj&#257; bhikkhu ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Aya&#7747; vuccati byagghapajj&#257; diṭṭhip&#257;risuddhi. Iti evar&#363;pi&#7747; diṭṭhip&#257;risuddhi&#7747; aparip&#363;ri&#7747; v&#257; parip&#363;ress&#257;mi parip&#363;ri&#7747; v&#257; tattha tattha pa&#241;&#241;&#257;ya anuggahess&#257;mīti yo tattha chando va v&#257;y&#257;mo ca uss&#257;ho ca usso&#7735;hi ca appaṭiv&#257;nī ca sati ca sampaja&#241;&#241;a&#7747; ca. Ida&#7747; vuccati byagghapajj&#257; diṭṭhip&#257;risuddhipadh&#257;niya&#7749;ga&#7747;.</p>

					<p class="f4">Katama&#241;ca byagghapajj&#257; vimuttip&#257;risuddhipadh&#257;niya&#7749;ga&#7747;? Sa kho so byagghapajj&#257; ariyas&#257;vako imin&#257; ca sīlap&#257;risuddhipadh&#257;niya&#7749;gena samann&#257;gato imin&#257; ca <a id="pg196"><span class="f2 g"><b>[page 196]</b></span></a> cittap&#257;risuddhipadh&#257;niya&#7749;gena samann&#257;gato imin&#257; ca diṭṭhip&#257;risuddhipadh&#257;niya&#7749;gena samann&#257;gato rajanīyesu dhammesu citta&#7747; vir&#257;jeti, vimocanīyesu dhammesu citta&#7747; vimocayati, so rajanīyesu dhammesu citta&#7747; vir&#257;jetv&#257; vimocanīyesu dhammesu citta&#7747; vimocetv&#257; samm&#257; vimutti&#7747; phusati. Aya&#7747; vuccati byagghapajj&#257; vimuttip&#257;risuddhi. Iti evar&#363;pi&#7747; vimuttip&#257;risuddhi&#7747; aparip&#363;ri&#7747; v&#257; parip&#363;ress&#257;mi parip&#363;ri&#7747; v&#257; tattha tattha pa&#241;&#241;&#257;ya anuggahess&#257;mīti yo tattha chando ca v&#257;y&#257;mo ca uss&#257;ho na ca usso&#7735;hi ca appaṭiv&#257;nī ca sati ca sampaja&#241;&#241;a&#7747; ca. Ida&#7747; vuccati byagghapajj&#257; vimuttip&#257;risuddhipadh&#257;niya&#7749;ga&#7747;.</p>

					<p class="f4">Im&#257;ni kho byagghapajj&#257; catt&#257;ri p&#257;risuddhipadh&#257;niya&#7749;g&#257;ni, tena bhagavat&#257; j&#257;nat&#257; passat&#257; arahat&#257; samm&#257;sambuddhena sammadakkh&#257;t&#257;ni satt&#257;na&#7747; visuddhiy&#257; sokapariddav&#257;na&#7747; samatikkam&#257;ya dukkhadomanass&#257;na&#7747; atthagam&#257;ya &#241;&#257;yassa adhigam&#257;ya nibb&#257;nassa sacchikiriy&#257;y&#257;ti.</p>

					<p class="f4">4. 4. 5. 5.<br />
					(Vappasutta&#7747;)</p>

					<p class="f4">45. Eka&#7747; samaya&#7747; bhagav&#257; sakkesu viharati kapilavatthusmi&#7747; nigrodh&#257;r&#257;me. Atha kho vappo sakko niga&#7751;ṭhas&#257;vako yena &#257;yasm&#257; mah&#257;moggall&#257;no tenupasa&#7749;kami. Upasa&#7749;kamitv&#257; &#257;yasmanta&#7747; mah&#257;moggall&#257;na&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho vappa&#7747; sakka&#7747; niga&#7751;ṭhas&#257;vaka&#7747; &#257;yasm&#257; mah&#257;moggall&#257;no etadavoca:</p>

					<p class="f4">Idhassa vappa k&#257;yena sa&#7747;vuto v&#257;c&#257;ya sa&#7747;vuto manas&#257; sa&#7747;vuto avijj&#257;vir&#257;g&#257; vijjupp&#257;d&#257;. Passasi no tva&#7747; vappa ta&#7747; ṭh&#257;na&#7747; yato nid&#257;na&#7747; purisa&#7747; dukkhavedanīy&#257; &#257;sav&#257; assaveyyu&#7747; abhisampar&#257;yantī? Pass&#257;maha&#7747; bhante ta&#7747; ṭh&#257;na&#7747;; idhassa bhante pubbe p&#257;pakamma&#7747; kata&#7747; avipakkavip&#257;ka&#7747; tato nid&#257;na&#7747; purisa&#7747; dukkhavedanīy&#257; &#257;sav&#257; assaveyyu&#7747; abhisampar&#257;yanti.</p>

					<p class="f4">[BJT Page 380]<br />
					Aya&#241;ca kho pan&#257;yasmato mah&#257;moggall&#257;nassa vappena sakkena niga&#7751;ṭhas&#257;vakena saddhi&#7747; kath&#257; vippakat&#257; hoti. Atha kho bhagav&#257; s&#257;yanhasamaya&#7747; patisall&#257;n&#257; <a id="pg197"><span class="f2 g"><b>[page 197]</b></span></a> vuṭṭhito yenupaṭṭh&#257;nas&#257;l&#257; tenupasa&#7749;kami. Upasa&#7749;kamitv&#257; pa&#241;&#241;atte &#257;sane nisīdi. Nisajja kho bhagav&#257; &#257;yasmanta&#7747; mah&#257;moggall&#257;na&#7747; etadavoca: k&#257;ya nuttha moggall&#257;na etarahi kath&#257;ya sannisinn&#257; k&#257; ca pana vo antar&#257; kath&#257; vippakat&#257;ti.</p>

					<p class="f4">Id&#257;ha&#7747; bhante vappa&#7747; sakka&#7747; niga&#7751;ṭhas&#257;vaka&#7747; etadavoca&#7747;: idhassa vappa k&#257;yena sa&#7747;vuto v&#257;c&#257;ya sa&#7747;vuto manas&#257; sa&#7747;vuto avijj&#257;vir&#257;g&#257; vijjupp&#257;d&#257;. Passasi no tva&#7747; vappa ta&#7747; ṭh&#257;na&#7747; yato nid&#257;na&#7747; purisa&#7747; dukkhavedanīy&#257; &#257;sav&#257; assaveyyu&#7747; abhisampar&#257;yanti? Eva&#7747; vutte bhante vappo sakko niga&#7751;ṭhas&#257;vako ma&#7747; etadavoca: pass&#257;maha&#7747; bhante ta&#7747; ṭh&#257;na&#7747;: idhassa bhante pubbe p&#257;pakamma&#7747; kata&#7747; avipakkavip&#257;ka&#7747; tato nid&#257;na&#7747; purisa&#7747; dukkhavedanīy&#257; &#257;sav&#257; assaveyyu&#7747; abhisampar&#257;yanti. Aya&#7747; kho bhante vappena sakkena niga&#7751;ṭhas&#257;vakena saddhi&#7747; kath&#257; vippakat&#257;, atha bhagav&#257; anuppattoti.</p>

					<p class="f4">Atha kho bhagav&#257; vappa&#7747; sakka&#7747; niga&#7751;ṭhas&#257;vaka&#7747; etadavoca: sace kho me tva&#7747; vappa anu&#241;&#241;eyya&#241;ceva anuj&#257;neyy&#257;si, paṭikkositabba&#241;ca paṭikkoseyy&#257;si, yassa ca me bh&#257;sitassa attha&#7747; na j&#257;neyy&#257;si, mamevettha uttari&#7747; paṭipuccheyy&#257;si: ida&#7747; bhante katha&#7747;, imassa ko attho?Ti siy&#257; no ettha kath&#257;sall&#257;poti.</p>

					<p class="f4">Anu&#241;&#241;eyya&#7747; cev&#257;ha&#7747; bhante bhagavato anuj&#257;niss&#257;mi. Paṭikkositabba&#241;ca paṭikkosiss&#257;mi. Yassa c&#257;ha&#7747; bhagavato bh&#257;sitassa attha&#7747; na j&#257;niss&#257;mi, bhagavanta&#7747; yevettha uttari&#7747; paṭipucchiss&#257;mi: ida&#7747; bhante katha&#7747; imassa kvatthoti? Hotu no ettha kath&#257;sall&#257;poti.</p>

					<p class="f4">Ta&#7747; ki&#7747; ma&#241;&#241;asi vappa, ye k&#257;yasam&#257;rambhapaccay&#257; uppajjanti &#257;sav&#257; vigh&#257;tapari&#7735;&#257;h&#257; k&#257;yasam&#257;rambh&#257; paṭiviratassa eva&#7747;sa te &#257;sav&#257; vigh&#257;tapari&#7735;&#257;h&#257; na honti. So nava&#241;ca kamma&#7747; na karoti. Pur&#257;&#7751;a&#241;ca kamma&#7747; phussa <a id="pg198"><span class="f2 g"><b>[page 198]</b></span></a> phussa byantīkaroti. Sandiṭṭhik&#257; nijjar&#257; ak&#257;lik&#257; ehipassik&#257; opanayik&#257; paccatta&#7747; veditabb&#257; vi&#241;&#241;&#363;hīti. Passasi no tva&#7747; vappa ta&#7747; ṭh&#257;na&#7747; yato nid&#257;na&#7747; purisa&#7747; dukkhavedanīy&#257; &#257;sav&#257; assaveyyu&#7747; abhisampar&#257;yanti? No heta&#7747; bhante.</p>

					<p class="f4">Ta&#7747; ki&#7747; ma&#241;&#241;asi vappa, ye vacīsam&#257;rambhapaccay&#257; upapajjanti &#257;sav&#257; vigh&#257;tapari&#7735;&#257;h&#257;. Vacīsam&#257;rambh&#257; paṭiviratassa eva&#7747;sa te &#257;sav&#257; vigh&#257;tapari&#7735;&#257;h&#257; na honti. So nava&#241;ca kamma&#7747; na karoti. Pur&#257;&#7751;a&#241;ca kamma&#7747; phussa phussa byantīkaroti. Sandiṭṭhik&#257; nijjar&#257; ak&#257;lik&#257; ehipassik&#257; opanayik&#257; paccatta&#7747; veditabb&#257; vi&#241;&#241;&#363;hīti. Passasi no tva&#7747; vappa ta&#7747; ṭh&#257;na&#7747; yato nid&#257;na&#7747; purisa&#7747; dukkhavedanīy&#257; &#257;sav&#257; assaveyyu&#7747; abhisampar&#257;yanti? No heta&#7747; bhante.</p>

					<p class="f4">[BJT Page 382]<br />
					Ta&#7747; ki&#7747; ma&#241;&#241;asi vappa, ye manosam&#257;rambhapaccay&#257; upapajjanti &#257;sav&#257; vigh&#257;tapari&#7735;&#257;h&#257; manosam&#257;rambh&#257; paṭiviratassa eva&#7747;sa te &#257;sav&#257; vigh&#257;tapari&#7735;&#257;h&#257; na honti. So nava&#241;ca kamma&#7747; na karoti. Pur&#257;&#7751;a&#241;ca kamma&#7747; phussa phussa byantīkaroti. Sandiṭṭhik&#257; nijjar&#257; ak&#257;lik&#257; ehipassik&#257; opanayik&#257; paccatta&#7747; veditabb&#257; vi&#241;&#241;&#363;hīti. Passasi no tva&#7747; vappa ta&#7747; ṭh&#257;na&#7747; yatho nid&#257;na&#7747; purisa&#7747; dukkhavedanīy&#257; &#257;sav&#257; assaveyyu&#7747; abhisampar&#257;yanti? No heta&#7747; bhante.</p>

					<p class="f4">Ta&#7747; ki&#7747; ma&#241;&#241;asi vappa, ye avijj&#257;paccay&#257; uppajjanti &#257;sav&#257; vigh&#257;tapari&#7735;&#257;h&#257;. Avijj&#257;vir&#257;g&#257; vijjupp&#257;d&#257; eva&#7747;sa te &#257;sav&#257; vigh&#257;tapari&#7735;&#257;h&#257; na honti. So nava&#241;ca kamma&#7747; na karoti. Pur&#257;&#7751;a&#241;ca kamma&#7747; phussa phussa byantīkaroti sandiṭṭhik&#257; nijjar&#257; ak&#257;lik&#257; ehipassik&#257; opanayik&#257; paccatta&#7747; veditabb&#257; vi&#241;&#241;&#363;hīti. Passasi no tva&#7747; vappa ta&#7747; ṭh&#257;na&#7747; yato nid&#257;na&#7747; purisa&#7747; dukkhavedanīy&#257; &#257;sav&#257; assaveyyu&#7747; abhisampar&#257;yanti? No heta&#7747; bhante.</p>

					<p class="f4">Eva&#7747; samm&#257; vimuttacittassa kho vappa bhikkhuno cha santatavih&#257;r&#257; adhigat&#257; honti. So cakkhun&#257; r&#363;pa&#7747; disv&#257; neva sumano hoti. Na dummano upekkhako viharati sato sampaj&#257;no. Sotena sadda&#7747; sutv&#257; neva sumano hoti. Na dummano upekkhako viharati sato sampaj&#257;no. Gh&#257;nena gandha&#7747; gh&#257;yitv&#257; neva sumano hoti. Na dummano upekkhako viharati sato sampaj&#257;no. Jivh&#257;ya rasa&#7747; s&#257;yitv&#257; neva sumano hoti, na dummano upekkhako viharati sato sampaj&#257;no. K&#257;yena poṭṭhabba&#7747; phusitv&#257; neva sumano hoti.Na dummano upekkhako viharati sato sampaj&#257;no. Manas&#257; dhamma&#7747; vi&#241;&#241;&#257;ya neva sumano hoti na dummano upekkhako viharati sato sampaj&#257;no. So k&#257;yapariyantika&#7747; vedana&#7747; vediyam&#257;no k&#257;yapariyantika&#7747; vedana&#7747; vediy&#257;mīti paj&#257;n&#257;ti. Jīvitapariyantika&#7747; vedana&#7747; vediyam&#257;no jīvitapariyantika&#7747; vedana&#7747; vediy&#257;mīti paj&#257;n&#257;ti. K&#257;yassa bhed&#257; uddha&#7747; jīvitapariy&#257;d&#257;n&#257; idheva sabbavedayit&#257;ni anabhinandit&#257;ni sītibhavissantīti paj&#257;n&#257;ti.</p>

					<p class="f4">Seyyath&#257;pi vappa th&#363;&#7751;a&#7747; paṭicca ch&#257;y&#257; pa&#241;&#241;&#257;yati. Atha <a id="pg199"><span class="f2 g"><b>[page 199]</b></span></a> puriso &#257;gaccheyya kudd&#257;lapiṭaka&#7747;1 &#257;d&#257;ya. So ta&#7747; th&#363;&#7751;a&#7747; m&#363;le chindeyya. M&#363;le chetv&#257;2. Pa&#7735;ikha&#7751;eyya. Pa&#7735;ikha&#7751;itv&#257; m&#363;l&#257;nī uddhareyya. Antamaso usīran&#257;&#7735;a3. Matt&#257;nipi. So ta&#7747; th&#363;&#7751;a&#7747; khaṇḍ&#257;khaṇḍika&#7747; chindeyya, khaṇḍ&#257;khaṇḍika&#7747; chetv&#257; ph&#257;leyya. Ph&#257;letv&#257; sakalika&#7747; sakalika&#7747; kareyya. Sakalika&#7747; sakalika&#7747; karitv&#257;4. V&#257;t&#257;tape visoseyya. V&#257;t&#257;tape visosetv&#257; aggin&#257; &#7693;aheyya. Aggin&#257; &#7693;ahitv&#257;5. Masi&#7747; kareyya. Masi&#7747; karitv&#257; mah&#257;v&#257;te v&#257; opuneyya. Nadiy&#257; v&#257; sīghasot&#257;ya pav&#257;heyya. Eva&#7747; hissa vappa y&#257; th&#363;&#7751;a&#7747; paṭicca ch&#257;y&#257;, s&#257; ucchinnam&#363;l&#257; t&#257;l&#257;vatthukat&#257; anabh&#257;vakat&#257; &#257;yati&#7747; anupp&#257;dadhamm&#257;.</p>

					<p class="f4">Evameva kho vappa eva&#7747; samm&#257; vimuttacittassa bhikkhuno cha santatavih&#257;r&#257; adhigat&#257; hontī: so cakkhun&#257; r&#363;pa&#7747; disv&#257; neva sumano hoti, na dummano upekkhako viharati sato sampaj&#257;no. So cakkhun&#257; r&#363;pa&#7747; disv&#257; neva sumano hoti. Na dummano upekkhako viharati sato sampaj&#257;no. Sotena sadda&#7747; sutv&#257; neva sumano hoti. Na dummano upekkhako viharati sato sampaj&#257;no. Gh&#257;nena gandha&#7747; gh&#257;yitv&#257; neva sumano hoti. Na dummano upekkhako viharati sato sampaj&#257;no. Jivh&#257;ya rasa&#7747; s&#257;yitv&#257; neva sumano hoti, na dummano upekkhako viharati sato sampaj&#257;no. K&#257;yena poṭṭhabba&#7747; phusitv&#257; neva sumano hoti.Na dummano upekkhako viharati sato sampaj&#257;no manas&#257; dhamma&#7747; vi&#241;&#241;&#257;ya neva sumano hoti na dummano upekkhako viharati sato sampaj&#257;no. So k&#257;yapariyantika&#7747; vedana&#7747; vediyam&#257;no k&#257;yapariyantika&#7747; vedana&#7747; vediy&#257;mīti paj&#257;n&#257;ti. Jīvitapariyantika&#7747; vedana&#7747; vediyam&#257;no jīvitapariyantika&#7747; vedana&#7747; vediy&#257;mīti paj&#257;n&#257;ti. K&#257;yassa bhed&#257; uddha&#7747; jīvitapariy&#257;d&#257;n&#257; idheva sabbavedayit&#257;ni anabhinandit&#257;ni sītibhavissantīti paj&#257;n&#257;tīti.</p>

					<p class="f4">1. Kud&#257;lapika&#7747; machasa&#7747;. 2. M&#363;le chinditv&#257; machasa&#7747;. 3. Usīran&#257;&#7735;imatt&#257;nipi machasa&#7747; 4. Katv&#257; machasa&#7747;. 5. &#7692;ahetv&#257; machasa&#7747;.</p>

					<p class="f4">[BJT Page 384]<br />
					Eva&#7747; vutte vappo sakko niga&#7751;ṭhas&#257;vako bhagavanta&#7747; etadavoca: seyyath&#257;pi bhante puriso udayatthiko assapa&#7751;iya&#7747; poseyya, so udaya&#241;ceva na labheyya, uttari&#7747; ca kilamathassa vigh&#257;tassa bh&#257;gī assa. Evameva kho aha&#7747; bhante udayatthiko b&#257;le niga&#7751;ṭhe payirup&#257;si&#7747;. Soha&#7747;1. Udaya&#241;ceva n&#257;dhigacchi&#7747;2. Uttari&#241;ca kilamathassa vigh&#257;tassa bh&#257;gī ahosi&#7747;. Es&#257;ha&#7747; bhante ajjatagge yo me b&#257;lesu niga&#7751;ṭhesu sampas&#257;do, ta&#7747; mah&#257;v&#257;te v&#257; opun&#257;mi, nadiy&#257; v&#257; sīghasot&#257;ya pav&#257;hemi. Abhikkanta&#7747; bhante, abhikkanta&#7747; bhante, seyyath&#257;pi bhante nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;lhassa v&#257; magga&#7747; &#257;cikkheyya, andhak&#257;re v&#257; telapajjeta&#7747; dhareyya, cakkhumanto r&#363;p&#257;ni evameva bhante bhagavat&#257; anekapariy&#257;yena dhammo pak&#257;sito. Es&#257;ha&#7747; bhante bhagavanta&#7747; sara&#7751;a&#7747; gacch&#257;mi dhamma&#241;ca bhikkhusa&#7749;gha&#241;ca. Up&#257;saka&#7747; ma&#7747; <a id="pg200"><span class="f2 g"><b>[page 200]</b></span></a> bhante bhagav&#257; dh&#257;retu ajjatagge p&#257;&#7751;upeta&#7747; sara&#7751;a&#7747; gatanti.</p>

					<p class="f4">4. 4. 5. 6<br />
					(S&#257;&#7735;hasutta&#7747;)</p>

					<p class="f4">46. Eka&#7747; samaya&#7747; bhagav&#257; ves&#257;liya&#7747; viharati mah&#257;vane k&#363;ṭ&#257;g&#257;ras&#257;l&#257;ya&#7747;. Atha kho s&#257;&#7735;ho ca licchavi abhayo ca licchavi yena bhagav&#257; tenupasa&#7749;kami&#7747;su. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi&#7747;su. Ekamanta&#7747; nisinno kho s&#257;&#7735;ho licchavi bhagavanta&#7747; etadavoca: santi bhante eke sama&#7751;abr&#257;hma&#7751;&#257; dvayena oghassa nitthara&#7751;a&#7747; pa&#241;&#241;&#257;penti sīlavisuddhihetu ca tapojigucch&#257;hetu ca. Idha bhante bhagav&#257; kim&#257;h&#257;ti?</p>

					<p class="f4">Sīlavisuddhi&#7747; kho aha&#7747; s&#257;&#7735;h&#257; a&#241;&#241;atara&#7747; s&#257;ma&#241;&#241;a&#7749;ganti vad&#257;mi. Ye te s&#257;&#7735;h&#257; sama&#7751;abr&#257;hma&#7751;&#257; tapojigucch&#257;v&#257;d&#257; tapojigucch&#257;s&#257;r&#257; tapojiguccha&#7747; allīn&#257; viharanti, abhabb&#257; te oghassa nitthara&#7751;&#257;ya. Yepi te s&#257;&#7735;h&#257; sama&#7751;abr&#257;hma&#7751;&#257; aparisuddhak&#257;yasam&#257;c&#257;r&#257; aparisuddhavacīsam&#257;c&#257;r&#257; aparisuddhamanosam&#257;c&#257;r&#257; aparisuddh&#257;jīv&#257;, abhabb&#257; te &#241;&#257;&#7751;adassan&#257;ya anuttar&#257;ya sambodh&#257;ya.</p>

					<p class="f4">Seyyath&#257;pi s&#257;&#7735;h&#257; puriso nadi&#7747; tarituk&#257;mo ti&#7751;ha&#7747; kuṭh&#257;ri&#7747; &#257;d&#257;ya vana&#7747; paviseyya, so tattha passeyya mahati&#7747; s&#257;lalaṭṭhi&#7747; uju&#7747; nava&#7747; akukkukaj&#257;ta&#7747;3. Tamena&#7747; m&#363;le chindeyya, m&#363;le chetv&#257; agge chindeyya, agge chetv&#257; s&#257;kh&#257;pal&#257;sa&#7747; suvisodhita&#7747; visodheyya, s&#257;kh&#257;pal&#257;sa&#7747; suvisodhita&#7747; visodhetv&#257; kuṭh&#257;rīhi taccheyya, kuṭh&#257;rīhi taccheyya, kuṭh&#257;rīhi tacchetv&#257; v&#257;sīhi taccheyya, v&#257;sīhi tacchetv&#257; lekhaniy&#257; likheyya, lekhaniy&#257; likhitv&#257; p&#257;s&#257;&#7751;agu&#7735;ena dhopeyya4. P&#257;s&#257;&#7751;agu&#7735;ena dhopetv&#257; nadi&#7747; pat&#257;reyya. Ta&#7747; ki&#7747; ma&#241;&#241;asi s&#257;&#7735;h&#257; bhabbo nu kho so puriso nadi&#7747; taritunti "no heta&#7747; bhante". Ta&#7747; kissa hetu? Asu hi bhante s&#257;lalaṭṭhi bahiddh&#257; <a id="pg201"><span class="f2 g"><b>[page 201]</b></span></a> suparikammakat&#257; anto avisuddh&#257;. Tasseta&#7747; p&#257;ṭika&#7749;kha&#7747;: s&#257;lalaṭṭhi sa&#7747;sīdissati, puriso anayabyasana&#7747; &#257;pajjissatīti.</p>

					<p class="f4">1. Sv&#257;h&#257;. Machasa&#7747;. 2. N&#257;dhigacchesya&#7747;, machasa&#7747;. 3. Akukkuccaj&#257;ta&#7747; machasa&#7747;. Akukkuccakaj&#257;ta&#7747; sy&#257;. 4. Dhoveyya machasa&#7747;.</p>

					<p class="f4">[BJT Page 386]<br />
					Evameva kho s&#257;&#7735;h&#257; ye te sama&#7751;abr&#257;hma&#7751;&#257; tapojigucch&#257;v&#257;d&#257; tapojigucch&#257;s&#257;r&#257; tapojiguccha&#7747; allīn&#257; viharanti, abhabb&#257; te oghassa nitthara&#7751;&#257;ya. Yepi te s&#257;&#7735;h&#257; sama&#7751;abr&#257;hma&#7751;&#257; aparisuddhak&#257;yasam&#257;c&#257;r&#257; aparisuddhavacīsam&#257;c&#257;r&#257; aparisuddhamanosam&#257;c&#257;r&#257; aparisuddh&#257;jīv&#257;, abhabb&#257; &#241;&#257;&#7751;adassan&#257;ya anuttar&#257;ya sambodh&#257;ya.</p>

					<p class="f4">Ye ca kho te s&#257;&#7735;h&#257; sama&#7751;abr&#257;hma&#7751;&#257; na tapojigucch&#257;v&#257;d&#257; na tapojigucch&#257;s&#257;r&#257; na tapojiguccha&#7747; allīn&#257; viharanti, bhabb&#257; te oghassa nitthara&#7751;&#257;ya. Yepi te s&#257;&#7735;h&#257; sama&#7751;abr&#257;hma&#7751;&#257; parisuddhak&#257;yasam&#257;c&#257;r&#257; parisuddhavacīsam&#257;c&#257;r&#257; parisuddhamanosam&#257;c&#257;r&#257; parisuddh&#257;jīv&#257;, bhabb&#257; te &#241;&#257;&#7751;adassan&#257;ya anuttar&#257;ya sambodh&#257;ya.</p>

					<p class="f4">Seyyath&#257;pi s&#257;&#7735;h&#257; puriso nadi&#7747; tarituk&#257;mo ti&#7751;ha&#7747; kuṭh&#257;ri&#7747; &#257;d&#257;ya vana&#7747; paviseyya, so tattha passeyya mahati&#7747; s&#257;lalaṭṭhi&#7747; uju&#7747; nava&#7747; akukkuccakaj&#257;ta&#7747;* tamena&#7747; m&#363;le chindeyya, m&#363;le chetv&#257; agge chindeyya, agge chetv&#257; s&#257;kh&#257;pal&#257;sa&#7747; suvisodhita&#7747; visodheyya, s&#257;kh&#257;pal&#257;sa&#7747; suvisodhita&#7747; visodhetv&#257; kuṭh&#257;rīhi taccheyya, kuṭh&#257;rīhi tacchetv&#257; v&#257;sīhi taccheyya, v&#257;sīhi tacchetv&#257; nikh&#257;dana&#7747; &#257;d&#257;ya anto suvisodhita&#7747; visodheyya, anto suvisodhita&#7747; visodhetv&#257; lekhaniy&#257; likheyya, lekhaniy&#257; likhitv&#257; p&#257;s&#257;&#7751;agu&#7735;ena dhopeyya, p&#257;s&#257;&#7751;agu&#7735;ena dhopetv&#257; n&#257;va&#7747; kareyya, n&#257;va&#7747; karitv&#257; piy&#257;ritta&#7747; bandheyya, piy&#257;ritta&#7747; bandhitv&#257; nadi&#7747; pat&#257;reyya, ta&#7747; ki&#7747; ma&#241;&#241;asi s&#257;&#7735;h&#257; bhabbo nu kho so puriso nadi&#7747; taritunti? Eva&#7747; bhante. Ta&#7747; kissa hetu? Asu hi bhante s&#257;lalaṭṭhi bahiddh&#257; suparikammakat&#257; anto susuddh&#257; n&#257;v&#257; kat&#257;, piy&#257;ritta&#7747; baddh&#257;. Tasseta&#7747; p&#257;ṭika&#7749;kha&#7747;: n&#257;v&#257; na sa&#7747;sīdissati. Puriso sotthin&#257; p&#257;ra&#7747; gamissatīti.</p>

					<p class="f4">Evameva kho s&#257;&#7735;h&#257; ye te sama&#7751;abr&#257;hma&#7751;&#257; na tapojigucch&#257;v&#257;d&#257; na tapojigucch&#257;s&#257;r&#257; na tapojiguccha&#7747; allīn&#257; viharanti, bhabb&#257; te oghassa nitthara&#7751;&#257;ya. Yepi te s&#257;&#7735;h&#257; sama&#7751;abr&#257;hma&#7751;&#257; <a id="pg202"><span class="f2 g"><b>[page 202]</b></span></a> parisuddhak&#257;yasam&#257;c&#257;r&#257; parisuddhavacīsam&#257;c&#257;r&#257; parisuddhamanosam&#257;c&#257;r&#257; parisuddh&#257;jīv&#257;, bhabb&#257; te &#241;&#257;&#7751;adassan&#257;ya anuttar&#257;ya sambodh&#257;ya.</p>

					<p class="f4">Seyyath&#257;pi s&#257;&#7735;h&#257; yodh&#257;jīvo bah&#363;nī cepi kaṇḍacittak&#257;ni j&#257;n&#257;ti, atha kho so tīhi ṭh&#257;nehi r&#257;j&#257;raho hoti r&#257;jabhoggo. Ra&#241;&#241;o a&#7749;gantveva sa&#7749;kha&#7747; gacchati. Katamehi tīhi? D&#363;re p&#257;tī ca, akkha&#7751;avedhī ca, mahato ca k&#257;yassa pad&#257;let&#257;.</p>

					<p class="f4">Seyyath&#257;pi s&#257;&#7735;h&#257; yodh&#257;jīvo d&#363;re p&#257;tī, evameva kho s&#257;&#7735;h&#257; ariyas&#257;vako samm&#257;sam&#257;dhi hoti. Samm&#257;sam&#257;dhi s&#257;&#7735;h&#257; ariyas&#257;vako ya&#7747; ki&#241;ci r&#363;pa&#7747; atīt&#257;n&#257;gatapaccuppanna&#7747; ajjhatta&#7747; v&#257; bahiddh&#257; v&#257; o&#7735;&#257;rika&#7747; v&#257; sukhuma&#7747; v&#257; hīna&#7747; v&#257; pa&#7751;īta&#7747; v&#257; ya&#7747; d&#363;re santike v&#257; sabba&#7747; r&#363;pa&#7747; neta&#7747; mama nesohamasmi, na meso att&#257;ti, evameta&#7747; yath&#257;bh&#363;ta&#7747; sammappa&#241;&#241;&#257;ya passati. Y&#257; k&#257;ci vedan&#257; atīt&#257;n&#257;gatapaccuppanna&#7747; ajjhatta&#7747; v&#257; bahiddh&#257; v&#257; o&#7735;&#257;rika&#7747; v&#257; sukhuma&#7747; v&#257; hīna&#7747; v&#257; pa&#7751;īta&#7747; v&#257; ya&#7747; d&#363;re santike v&#257; sabb&#257; vedan&#257; neta&#7747; mama nesohamasmi. Na meso att&#257;ti, evameta&#7747; yath&#257;bh&#363;ta&#7747; sammappa&#241;&#241;&#257;ya passati. Y&#257; k&#257;ci sa&#241;&#241;&#257; atīt&#257;n&#257;gatapaccuppanna&#7747; ajjhatta&#7747; v&#257; bahiddh&#257; v&#257; o&#7735;&#257;rika&#7747; v&#257; sukhuma&#7747; v&#257; hīna&#7747; v&#257; pa&#7751;īta&#7747; v&#257; ya&#7747; d&#363;re santike v&#257; sabb&#257; sa&#241;&#241;&#257; neta&#7747; mama nesohamasmi, na meso att&#257;ti evameta&#7747; yath&#257;bh&#363;ta&#7747; sammappa&#241;&#241;&#257;ya passati. Ye keci sa&#7749;kh&#257;r&#257; atīt&#257;n&#257;gatapaccuppanna&#7747; ajjhatta&#7747; v&#257; bahiddh&#257; v&#257; o&#7735;&#257;rika&#7747; v&#257; sukhuma&#7747; v&#257; hīna&#7747; v&#257; pa&#7751;īta&#7747; v&#257; ya&#7747; d&#363;re santike v&#257; sabb&#257; sa&#7749;kh&#257;r&#257; neta&#7747; mama nesohamasmi. Na meso att&#257;ti evameta&#7747; yath&#257;bh&#363;ta&#7747; sammappa&#241;&#241;&#257;ya passati. Ya&#7747; ki&#241;ci vi&#241;&#241;&#257;&#7751;a&#7747; atīt&#257;n&#257;gatapaccuppanna&#7747; ajjhatta&#7747; v&#257; bahiddh&#257; v&#257; o&#7735;&#257;rika&#7747; v&#257; sukhuma&#7747; v&#257; hīna&#7747; v&#257; pa&#7751;īta&#7747; v&#257; ya&#7747; d&#363;re santike v&#257; sabba&#7747; vi&#241;&#241;&#257;&#7751;a&#7747; neta&#7747; mama, nesohamasmi, na meso att&#257;ti evameta&#7747; yath&#257;bh&#363;ta&#7747; sammappa&#241;&#241;&#257;ya passati.</p>

					<p class="f4">* 'Uju' nava&#7747; akukkukaj&#257;ta'nti majjhim&#257;gam&#257;disu kadalikkhandh&#257;di&#7747; sandh&#257;ya bh&#257;sita&#7747;.</p>

					<p class="f4">[BJT Page 388]<br />
					Seyyath&#257;pi s&#257;&#7735;h&#257; yodh&#257;jīvo akkha&#7751;avedhī, evameva kho s&#257;&#7735;h&#257; ariyas&#257;vako samm&#257;diṭṭhi hoti. Samm&#257;diṭṭhī s&#257;&#7735;h&#257; ariyas&#257;vako 'ida&#7747; dukkha'nti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayo'ti yath&#257;bh&#363;ta&#7747; paj&#257;n&#257;ti. 'Aya&#7747; dukkhanirodhoti' yath&#257;bh&#363;ta&#7747; paj&#257;n&#257;ti. S&#257;&#7735;h&#257; ' aya&#7747; dukkhanirodhag&#257;minī paṭipad&#257;'ti yath&#257;bh&#363;ta&#7747; paj&#257;n&#257;ti.</p>

					<p class="f4">Seyyath&#257;pi s&#257;&#7735;h&#257; yodh&#257;jīvo mahato k&#257;yassa pad&#257;let&#257;, evameva kho s&#257;&#7735;h&#257; ariyas&#257;vako samm&#257;vimuttī hoti. Samm&#257;vimuttī s&#257;&#7735;h&#257; ariyas&#257;vako mahanta&#7747; avijj&#257;kkhandha&#7747; pad&#257;letīti.</p>

					<p class="f4">4. 4. 5. 7<br />
					Mallik&#257;sutta&#7747;.</p>

					<p class="f4">47. Eka&#7747; samaya&#7747; bhagav&#257; s&#257;vatthiya&#7747; viharati jetavane an&#257;thapiṇḍikassa &#257;r&#257;me. Atha kho mallik&#257; devī yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinn&#257; kho mallik&#257; devī bhagavanta&#7747; etadavoca:</p>

					<p class="f4"><a id="pg203"><span class="f2 g"><b>[page 203]</b></span></a> ko nu kho bhante hetu ko paccayo, yena midhekacco m&#257;tug&#257;mo dubba&#7751;&#7751;&#257; ca hoti dur&#363;p&#257; sup&#257;pik&#257; dassan&#257;ya, da&#7735;idd&#257; ca hoti appassak&#257; appabhog&#257; appesakkh&#257; ca?</p>

					<p class="f4">Ko pana bhante hetu ko paccayo, yena midhekacco m&#257;tug&#257;mo dubaba&#7751;&#7751;&#257; ca hoti dur&#363;p&#257; sup&#257;pik&#257; dassan&#257;ya, a&#7693;&#7693;h&#257; ca hoti mahaddhan&#257; mah&#257;bhog&#257; mahesakkh&#257; ca?</p>

					<p class="f4">Ko nu kho bhante hetu ko paccayo, yena midhekacco m&#257;tug&#257;mo abhir&#363;p&#257; hoti dassanīy&#257; p&#257;s&#257;dik&#257; param&#257;ya va&#7751;&#7751;apokkharat&#257;ya samann&#257;gat&#257;, da&#7735;idd&#257; ca hoti appassak&#257; appabhog&#257; appesakkh&#257; ca?</p>

					<p class="f4">Ko pana bhante hetu ko paccayo, yena midhekacco m&#257;tug&#257;mo abhir&#363;p&#257; ca hoti dassanīy&#257; p&#257;s&#257;dik&#257; param&#257;ya va&#7751;&#7751;apokkharat&#257;ya samann&#257;gat&#257;, a&#7693;&#7693;h&#257; ca hoti mahaddhan&#257; mah&#257;bhog&#257; mahesakkh&#257; c&#257;ti?</p>

					<p class="f4">Idha mallike ekacco m&#257;tug&#257;mo kodhan&#257; hoti up&#257;y&#257;sabahul&#257; appampi vutt&#257; sam&#257;n&#257; abhisajjati kuppati by&#257;pajjati patitthīyati. Kopa&#241;ca dosa&#241;ca appaccaya&#241;ca p&#257;tukaroti. S&#257; hoti na d&#257;t&#257; sama&#7751;assa v&#257; br&#257;hma&#7751;assa v&#257; anna&#7747; p&#257;na&#7747; vattha&#7747; y&#257;na&#7747; m&#257;l&#257;gandhavilepana&#7747; seyy&#257;vasathapadīpeyya&#7747;, iss&#257;manik&#257; kho pana hoti paral&#257;bhasakk&#257;ra garuk&#257;ram&#257;nanavandanap&#363;jan&#257;su. Issati upadussati issa&#7747; bandhati. S&#257; ce tato cut&#257; itthatta&#7747; &#257;gacchati. S&#257; yattha yattha pacc&#257;j&#257;yati, dubba&#7751;&#7751;&#257; ca hoti dur&#363;p&#257; ca sup&#257;pik&#257; dassan&#257;ya, da&#7735;idd&#257; ca hoti appassak&#257; appabhog&#257; appesakkh&#257; ca.</p>

					<p class="f4">[BJT Page 390]<br />
					Idha pana mallike ekacco m&#257;tug&#257;mo kodhan&#257; hoti up&#257;y&#257;sabahul&#257; appampi vutt&#257; sam&#257;n&#257; abhisajjati kuppati by&#257;pajjati patitthīyati. Kopa&#241;ca dosa&#241;ca appaccaya&#241;ca p&#257;tukaroti. S&#257; d&#257;t&#257; hoti sama&#7751;assa v&#257; br&#257;hma&#7751;assa v&#257; anna&#7747; p&#257;na&#7747; vattha&#7747; y&#257;na&#7747; m&#257;l&#257;gandhavilepana&#7747; seyy&#257;vasathapadīpeyya&#7747;. Aniss&#257;manik&#257; kho pana hoti paral&#257;bhasakk&#257;ragaruk&#257;ram&#257;nanavandanap&#363;jan&#257;su. Na issati na upadussati na issa&#7747; bandhati. S&#257; ce tato cut&#257; itthatta&#7747; &#257;gacchati, s&#257; yattha yattha pacc&#257;j&#257;yati, dubba&#7751;&#7751;&#257; ca hoti dur&#363;p&#257; sup&#257;pik&#257; dassan&#257;ya. A&#7693;&#7693;h&#257; ca hoti mahaddhan&#257; mah&#257;bhog&#257; mahesakkh&#257; ca.</p>

					<p class="f4">Idha pana mallike ekacco m&#257;tug&#257;mo akkodhan&#257; hoti anup&#257;y&#257;sabahul&#257; bahumpi vutt&#257; sam&#257;n&#257; n&#257;bhisajjati na kuppati na by&#257;pajjati na patitthīyati. Na kopa&#241;ca dosa&#241;ca appaccaya&#241;ca p&#257;tukaroti. S&#257; na d&#257;t&#257; hoti sama&#7751;assa v&#257; br&#257;hma&#7751;assa v&#257; anna&#7747; p&#257;na&#7747; vattha&#7747; y&#257;na&#7747; m&#257;l&#257;gandhavilepana&#7747; seyy&#257;vasathapadīpeyya&#7747;. Iss&#257;manik&#257; kho pana hoti. Paral&#257;bhasakk&#257;ragaruk&#257;ram&#257;nanavandanap&#363;jan&#257;su. Issati upadussati issa&#7747; bandhati. S&#257; ce tato cut&#257; itthatta&#7747; &#257;gacchati, s&#257; yattha <a id="pg204"><span class="f2 g"><b>[page 204]</b></span></a> yattha pacc&#257;j&#257;yati, abhir&#363;p&#257; ca hoti dassanīy&#257; p&#257;s&#257;dik&#257; param&#257;ya va&#7751;&#7751;apokkharat&#257;ya samann&#257;gat&#257;. Da&#7735;idd&#257; ca hoti appassak&#257; appabhog&#257; appesakkh&#257; ca.</p>

					<p class="f4">Idha pana mallike ekacco m&#257;tug&#257;mo akkodhan&#257; hoti anup&#257;y&#257;sabahul&#257; bahumpi vutt&#257; sam&#257;n&#257; n&#257;bhisajjati na kuppati na by&#257;pajjati na patitthīyati. Na kopa&#241;ca dosa&#241;ca appaccaya&#241;ca p&#257;tukaroti. S&#257; d&#257;t&#257; hoti sama&#7751;assa v&#257; br&#257;hma&#7751;assa v&#257; anna&#7747; p&#257;na&#7747; vattha&#7747; y&#257;na&#7747; m&#257;l&#257;gandhavilepana&#7747; seyy&#257;vasathapadīpeyya&#7747;. Aniss&#257;manik&#257; kho pana hoti paral&#257;bhasakk&#257;ragaruk&#257;ram&#257;nanavandanap&#363;jan&#257;su na issati na upadussati na issa&#7747; bandhati. S&#257; ce tato cut&#257; itthatta&#7747; &#257;gacchati, s&#257; yattha yattha pacc&#257;j&#257;yati abhir&#363;p&#257; ca hoti dassanīy&#257; p&#257;s&#257;dik&#257; param&#257;ya va&#7751;&#7751;apokkharat&#257;ya samann&#257;gat&#257;. A&#7693;&#7693;h&#257; ca hoti mahaddhan&#257; mah&#257;bhog&#257; mahesakkh&#257; ca.</p>

					<p class="f4">Aya&#7747; kho mallike hetu aya&#7747; paccayo yena midhekacco m&#257;tug&#257;mo dubba&#7751;&#7751;&#257; ca hoti dur&#363;p&#257; sup&#257;pik&#257; dassan&#257;ya, da&#7735;idd&#257; ca hoti appassak&#257; appabhog&#257; appesakkh&#257; ca.</p>

					<p class="f4">Aya&#7747; pana mallike hetu aya&#7747; paccayo yena midhekacco m&#257;tug&#257;mo dubba&#7751;&#7751;&#257; ca hoti dur&#363;p&#257; sup&#257;pik&#257; dassan&#257;ya, a&#7693;&#7693;h&#257; ca hoti mahaddhan&#257; mah&#257;bhog&#257; mahesakkh&#257; ca.</p>

					<p class="f4">Aya&#7747; kho mallike hetu aya&#7747; paccayo yena midhekacco m&#257;tug&#257;mo abhir&#363;p&#257; ca hoti dassanīy&#257; p&#257;s&#257;dik&#257; param&#257;ya va&#7751;&#7751;apokkharat&#257;ya samann&#257;gat&#257;. Da&#7735;idd&#257; ca hoti appassak&#257; appabhog&#257; appesakkh&#257; ca.</p>

					<p class="f4">[BJT Page 392]<br />
					Aya&#7747; pana mallike hetu aya&#7747; paccayo yena midhekacco m&#257;tug&#257;mo abhir&#363;p&#257; ca hoti dassanīy&#257; p&#257;s&#257;dik&#257; param&#257;ya va&#7751;&#7751;apokkharat&#257;ya samann&#257;gat&#257;, a&#7693;&#7693;h&#257; ca hoti mahaddhan&#257; mah&#257;bhog&#257; mahesakkh&#257; c&#257;ti.</p>

					<p class="f4">Eva&#7747; vutte mallik&#257; devī bhagavanta&#7747; etadavoca: y&#257; n&#363;n&#257;ha&#7747; bhante a&#241;&#241;a&#7747; j&#257;ti&#7747; kodhan&#257; ahosi&#7747; up&#257;y&#257;sabahul&#257;, appampi vutt&#257; sam&#257;n&#257; abhisajji&#7747; kuppi&#7747; <a id="pg205"><span class="f2 g"><b>[page 205]</b></span></a> by&#257;pajji&#7747; patitthīyi&#7747;, kopa&#241;ca dosa&#241;ca appaccaya&#241;ca p&#257;tv&#257;k&#257;si&#7747;, s&#257;ha&#7747; bhante etarahi dubba&#7751;&#7751;&#257; dur&#363;p&#257; sup&#257;pik&#257; dassan&#257;ya.</p>

					<p class="f4">Y&#257; n&#363;n&#257;ha&#7747; bhante a&#241;&#241;a&#7747; j&#257;ti&#7747; ad&#257;si&#7747; sama&#7751;assa v&#257; br&#257;hma&#7751;assa v&#257; anna&#7747; p&#257;na&#7747; vattha&#7747; y&#257;na&#7747; mal&#257;gandhavilepana&#7747; seyy&#257;vasathapadīpeyya&#7747;, s&#257;ha&#7747; bhante etarahi a&#7693;&#7693;h&#257; ca mahaddhan&#257; mah&#257;bhog&#257;.</p>

					<p class="f4">Y&#257; n&#363;n&#257;ha&#7747; bhante a&#241;&#241;a&#7747; j&#257;ti&#7747; aniss&#257;manik&#257; ahosi&#7747; paral&#257;bhasakk&#257;ragaruk&#257;ram&#257;nanavandanap&#363;jan&#257;su, na issi&#7747; na upadussi&#7747; na issa&#7747; bandhi&#7747;, s&#257;ha&#7747; bhante etarahi mahesakkh&#257;. Santi kho pana bhante, imasmi&#7747; r&#257;jakule khattiyaka&#241;&#241;&#257;pi br&#257;hma&#7751;aka&#241;&#241;&#257;pi gahapatika&#241;&#241;&#257;pi. T&#257;s&#257;ha&#7747; issar&#257;dhipacca&#7747; k&#257;remi.</p>

					<p class="f4">Es&#257;ha&#7747; bhante ajjatagge akkodhan&#257; bhaviss&#257;mi anup&#257;y&#257;sabahul&#257;. Bahumpi vutt&#257; sam&#257;n&#257; n&#257;bhisajjiss&#257;mi na kuppiss&#257;mi na vy&#257;pajjiss&#257;mi na patitthīyiss&#257;mi. Na kopa&#241;ca dosa&#241;ca appaccaya&#241;ca p&#257;tukariss&#257;mi. Dass&#257;mi sama&#7751;assa br&#257;hma&#7751;assa anna&#7747; p&#257;na&#7747; vattha&#7747; y&#257;na&#7747; m&#257;l&#257;gandhavilepana&#7747; seyy&#257;vasathapadīpeyya&#7747;. Aniss&#257;manik&#257; bhaviss&#257;mi paral&#257;bhasakk&#257;ragaruk&#257;ram&#257;nanavandanap&#363;jan&#257;su. Na ississ&#257;mi na upadussiss&#257;mi, na issa&#7747; bandhiss&#257;mi.</p>

					<p class="f4">Abhikkanta&#7747; bhante abhikkanta&#7747; bhante seyyath&#257;pi bhante, nikkujjita&#7747; v&#257; ukkujjeyya, paṭicchanna&#7747; v&#257; vivareyya, m&#363;&#7735;hassa v&#257; magga&#7747; &#257;cikkheyya, andhak&#257;re v&#257; telapajjota&#7747; dh&#257;reyya, cakkhumanto r&#363;p&#257;ni dakkhintīti, evameva&#7747; bhante anekapariy&#257;yena dhammo pak&#257;sito. Es&#257;ha&#7747; bhagavanta&#7747; gotama&#7747; sara&#7751;a&#7747; gacch&#257;mi dhamma&#7747; ca bhikkhusa&#7749;gha&#7747; ca. Up&#257;sika&#7747; ma&#7747; bhante bhagav&#257; dh&#257;retu ajjatagge p&#257;&#7751;upeta&#7747; sara&#7751;a&#7747; gatanti.</p>

					<p class="f4">4. 4. 5. 8.<br />
					(Tapasutta&#7747;)</p>

					<p class="f4">48. Catt&#257;ro me bhikkhave puggal&#257; santo sa&#7747;vijjam&#257;n&#257; lokasmi&#7747;. Katame catt&#257;ro?</p>

					<p class="f4">Idha bhikkhave ekacco puggalo attantapo hoti attaparit&#257;pan&#257;nuyogamanuyutto. Idha pana bhikkhave ekacco puggalo parantapo hoti paraparit&#257;pan&#257;nuyogamanuyutto. Idha pana bhikkhave ekacco puggalo attantapo ca hoti attaparit&#257;pan&#257;nuyogamanuyutto, parantapo ca hoti paraparit&#257;pan&#257;nuyogamanuyutto. Idha pana bhikkhave ekacco puggalo neva attantapo hoti na attaparit&#257;pan&#257;nuyogamanuyutto, <a id="pg206"><span class="f2 g"><b>[page 206]</b></span></a> na parantapo hoti na paraparit&#257;pan&#257;nuyogamanuyutto. So anattantapo aparantapo diṭṭheva dhamme nicch&#257;to nibbuto sītibh&#363;to sukhapaṭisa&#7747;vedī brahmabh&#363;tena attan&#257; viharati.</p>

					<p class="f4">[BJT Page 394]<br />
					Katha&#241;ca bhikkhave puggalo attantapo hoti, attaparit&#257;pan&#257;nuyogamanuyutto?</p>

					<p class="f4">Idha bhikkhave ekacco puggalo acelako hoti mutt&#257;c&#257;ro hatth&#257;palekhano na ehi bhadantiko na tiṭṭhabhadantiko n&#257;bhihaṭa&#7747; na uddissakaṭa&#7747; na nimantana&#7747; s&#257;diyati.</p>

					<p class="f4">So na kumbhimukh&#257; patiga&#7751;h&#257;ti, na kha&#7735;opimukh&#257; patiga&#7751;h&#257;ti, na pha&#7735;akamantara&#7747; na daṇḍamantara&#7747; na musalamantara&#7747; na dvinna&#7747; bhu&#241;jam&#257;n&#257;na&#7747; na gabbhinīy&#257; na p&#257;yam&#257;n&#257;ya na purisantaragat&#257;ya na sa&#7749;kittīsu na yattha s&#257; upaṭṭhito hoti, na yattha makkhik&#257; saṇḍasaṇḍac&#257;ri&#7751;ī, na maccha&#7747; na ma&#7747;sa&#7747;, na sura&#7747; na meraya&#7747; na thusodaka&#7747; pivati.</p>

					<p class="f4">So ek&#257;g&#257;riko v&#257; hoti ek&#257;lopiko. Dv&#257;g&#257;riko v&#257; hoti dv&#257;lopiko satt&#257;g&#257;riko v&#257; hoti satt&#257;lopiko. Ekiss&#257; pi dattiy&#257; y&#257;peti, dvīhipi dattīhi y&#257;peti, sattahipi dattīhi y&#257;peti. Ek&#257;hikampi &#257;h&#257;ra&#7747; &#257;h&#257;reti, dv&#257;hikampi &#257;h&#257;ra&#7747; &#257;h&#257;reti, satt&#257;hikampi &#257;h&#257;ra&#7747; &#257;h&#257;reti. Iti evar&#363;pa&#7747; addham&#257;sikampi pariy&#257;yabhattabhojan&#257;nuyogamanuyutto viharati.</p>

					<p class="f4">So s&#257;kabhakkhopi hoti, s&#257;m&#257;kabhakkhopi hoti, nīv&#257;rabhakkhopi hoti, daddulabhakkhopi hoti, haṭabhakkhopi hoti, ka&#7751;abhakkhopi hoti, &#257;c&#257;mabhakkhopi hoti, pi&#241;&#241;&#257;kabhakkhopi hoti, ti&#7751;abhakkhopi hoti, gomayabhakkhopi hoti. Vanam&#363;laphal&#257;h&#257;ro y&#257;peti pavattaphalabhojī.</p>

					<p class="f4">So s&#257;&#7751;&#257;nipi dh&#257;reti, mas&#257;&#7751;&#257;nipi dh&#257;reti, chavaduss&#257;nipi dh&#257;reti, pa&#7747;suk&#363;l&#257;nipi dh&#257;reti, tirīṭ&#257;nipi dh&#257;reti, ajinampi dh&#257;reti, ajinakkhipampi dh&#257;reti, kusacīrampi dh&#257;reti, v&#257;kacīrampi dh&#257;reti, phalakacīrampi dh&#257;reti, kesakamabalampi dh&#257;reti, v&#257;lakambalampi dh&#257;reti, ul&#363;kapakkhampi dh&#257;reti.</p>

					<p class="f4">Kesamassulocako hoti kesamassulocan&#257;nuyogamanuyutto. Ubbaṭṭakopi hoti &#257;sanapaṭikkhitto. Ukkuṭikopi hoti ukkuṭikappadh&#257;namanuyutto. Ka&#7751;ṭak&#257;passayikopi hoti, ka&#7751;ṭak&#257;passaye seyya&#7747; kappeti. S&#257;yatatiyakampi <a id="pg207"><span class="f2 g"><b>[page 207]</b></span></a> udakorohan&#257;nuyogamanuyutto viharati. Iti evar&#363;pa&#7747; anekavihita&#7747; k&#257;yassa &#257;t&#257;panaparit&#257;pan&#257;nuyogamanuyutto viharati.</p>

					<p class="f4">Eva&#7747; kho bhikkhave puggalo attantapo hoti attaparit&#257;pan&#257;nuyogamanuyutto.</p>

					<p class="f4">[BJT Page 396]<br />
					Katha&#241;ca bhikkhave puggalo parantapo hoti paraparit&#257;pan&#257;nuyogamanuyutto? Idha bhikkhave ekacco puggalo orabbhiko hoti s&#363;kariko s&#257;kuntiko m&#257;gaviko luddo macchagh&#257;tako coro coragh&#257;tako bandhan&#257;g&#257;riko, ye v&#257; pana&#241;&#241;epi ke ci kur&#363;rakammant&#257;. Eva&#7747; kho bhikkhave puggalo parantapo hoti paraparit&#257;pan&#257;nuyogamanuyutto.</p>

					<p class="f4">Katha&#241;ca bhikkhave puggalo attantapo ca hoti attaparit&#257;pan&#257;nuyogamanuyutto, parantapo ca hoti paraparit&#257;pan&#257;nuyogamanuyutto?</p>

					<p class="f4">Idha bhikkhave ekacco puggalo r&#257;j&#257; v&#257; hoti khattiyo muddh&#257;vasitto br&#257;hma&#7751;o v&#257; mah&#257;s&#257;lo, so puratthimena nagarassa nava&#7747; santh&#257;g&#257;ra&#7747; k&#257;r&#257;petv&#257; kesamassu&#7747; oh&#257;retv&#257; khar&#257;jina&#7747; niv&#257;setv&#257; sappitelena k&#257;ya&#7747; abbha&#241;jitv&#257; migavis&#257;&#7751;ena piṭṭhi&#7747; kaṇḍ&#363;vam&#257;no santh&#257;g&#257;ra&#7747; pavisati saddhi&#7747; mahesiy&#257; br&#257;hma&#7751;ena ca purohitena.</p>

					<p class="f4">So tattha1. Anantarahit&#257;ya bh&#363;miy&#257; haritupalitt&#257;ya seyya&#7747; kappeti. Ekiss&#257; g&#257;viy&#257; sar&#363;pavacch&#257;ya ya&#7747; ekasmi&#7747; thane khīra&#7747; hoti, tena r&#257;j&#257; y&#257;peti. Ya&#7747; dutiyasmi&#7747; thane khīra&#7747; hoti, tena mahesī y&#257;peti. Ya&#7747; tatiyasmi&#7747; thane khīra&#7747; hoti, tena br&#257;hma&#7751;o purohito y&#257;peti. Ya&#7747; catutthasmi&#7747; thane khīra&#7747; hoti, tena aggi&#7747; juhanti. Avasesena vacchako y&#257;peti. So evam&#257;ha: ettak&#257; usabh&#257; ha&#241;&#241;antu ya&#241;&#241;atth&#257;ya. Ettak&#257; vacchatar&#257; ha&#241;&#241;antu ya&#241;&#241;atth&#257;ya. Ettak&#257; vacchatariyo ha&#241;&#241;antu ya&#241;&#241;atth&#257;ya. Ettak&#257; aj&#257; ha&#241;&#241;antu ya&#241;&#241;atth&#257;ya. Ettak&#257; urabbh&#257; ha&#241;&#241;antu ya&#241;&#241;atth&#257;ya. Ettak&#257; rukkh&#257; chijjantu y&#363;patth&#257;ya. Ettak&#257; dabb&#257; l&#363;yantu barihisatth&#257;y&#257;ti. <a id="pg208"><span class="f2 g"><b>[page 208]</b></span></a> yepissa te honti d&#257;s&#257;ti v&#257; pess&#257;ti v&#257; kammakar&#257;ti v&#257;, tepi daṇḍatajjit&#257; bhayatajjit&#257; assumukh&#257; rudam&#257;n&#257; parikamm&#257;ni karonti.</p>

					<p class="f4">Eva&#7747; kho bhikkhave puggalo attantapo ca hoti attaparit&#257;pan&#257;nuyogamanuyutto. Parantapo ca hoti paraparit&#257;pan&#257;nuyogamanuyutto.</p>

					<p class="f4">Katha&#241;ca bhikkhave puggalo nevattantapo hoti na attaparit&#257;pan&#257;nuyogamanuyutto, na parantapo hoti na paraparit&#257;pan&#257;nuyogamanuyutto, so anattantapo aparantapo diṭṭheva dhamme nicch&#257;to nibbuto sītibh&#363;to sukhapaṭisa&#7747;vedī brahmabh&#363;tena attan&#257; viharati?</p>

					<p class="f4">Idha bhikkhave tath&#257;gato loke uppajjati araha&#7747; samm&#257;sambuddho vijj&#257;cara&#7751;asampanno sugato lokavid&#363; anuttaro purisadammas&#257;rathī satth&#257; devamanuss&#257;na&#7747; buddho bhagav&#257;. So ima&#7747; loka&#7747; sadevaka&#7747; sam&#257;raka&#7747; sabrahmaka&#7747;, sassama&#7751;abr&#257;hma&#7751;i&#7747; paja&#7747; sadevamanussa&#7747; saya&#7747; abhi&#241;&#241;&#257; sacchikatv&#257; pavedeti. So dhamma&#7747; deseti &#257;dikaly&#257;&#7751;a&#7747; majjhekaly&#257;&#7751;a&#7747; pariyos&#257;nakaly&#257;&#7751;a&#7747; s&#257;ttha&#7747; sabya&#241;jana&#7747; kevalaparipu&#7751;&#7751;a&#7747; parisuddha&#7747;. Brahmacariya&#7747; pak&#257;seti.</p>

					<p class="f4">1. Anattharahit&#257;ya, aṭṭha.</p>

					<p class="f4">[BJT Page 398]<br />
					Ta&#7747; dhamma&#7747; su&#7751;&#257;ti gahapati v&#257; gahapatiputto v&#257; a&#241;&#241;atarasmi&#7747; v&#257; kulepacc&#257;j&#257;to. So ta&#7747; dhamma&#7747; sutv&#257; tath&#257;gate saddha&#7747; paṭilabhati. So tena saddh&#257;paṭil&#257;bhena samann&#257;gato iti paṭisa&#241;cikkhati: samb&#257;dho ghar&#257;v&#257;so raj&#257;patho abbhok&#257;so pabbajj&#257;, nayida&#7747; sukara&#7747; ag&#257;ra&#7747; ajjh&#257;vasat&#257; ekantaparipu&#7751;&#7751;a&#7747; ekantaparisuddha&#7747; sa&#7749;khalikhita&#7747; brahmacariya&#7747; caritu&#7747;. Yann&#363;n&#257;ha&#7747; kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajeyyanti.</p>

					<p class="f4">So aparena samayena appa&#7747; v&#257; bhogakkhandha&#7747; pah&#257;ya mahanta&#7747; v&#257; bhogakkhandha&#7747; pah&#257;ya appa&#7747; v&#257; &#241;&#257;tiparivaṭṭa&#7747; pah&#257;ya mahanta&#7747; v&#257; &#241;&#257;tiparivaṭṭa&#7747; pah&#257;ya kesamassu&#7747; oh&#257;retv&#257; k&#257;s&#257;y&#257;ni vatth&#257;ni acch&#257;detv&#257; ag&#257;rasm&#257; anag&#257;riya&#7747; pabbajati.</p>

					<p class="f4">So eva&#7747; pabbajito sam&#257;no bhikkh&#363;na&#7747; sikkh&#257;s&#257;jīvasam&#257;panno, p&#257;&#7751;&#257;tip&#257;ta&#7747; pah&#257;ya p&#257;&#7751;&#257;tip&#257;t&#257; paṭivirato hoti, nihitadaṇḍo nihitasattho lajjī day&#257;panno sabbap&#257;&#7751;abh&#363;tahit&#257;nukampī viharati. Adinn&#257;d&#257;na&#7747; pah&#257;ya adinn&#257;d&#257;n&#257; <a id="pg209"><span class="f2 g"><b>[page 209]</b></span></a> paṭivirato hoti, dinn&#257;d&#257;yī dinnap&#257;ṭika&#7749;khī athenena sucibhutena attan&#257; viharati. Abrahmacariya&#7747; pah&#257;ya brahmac&#257;rī hoti &#257;r&#257;c&#257;rī virato methun&#257; g&#257;madhamm&#257;. Mus&#257;v&#257;da&#7747; pah&#257;ya mus&#257;v&#257;d&#257; paṭivirato hoti saccav&#257;dī saccasandho theto paccayiko avisa&#7747;v&#257;dako lokassa. Pisu&#7751;a&#7747; v&#257;ca&#7747; pah&#257;ya pisu&#7751;&#257;v&#257;c&#257; paṭivirato hoti: ito sutv&#257; na amutra akkh&#257;t&#257; imesa&#7747; bhed&#257;ya, amutra v&#257; sutv&#257; na imesa&#7747; akkh&#257;t&#257; amusa&#7747; bhed&#257;ya, iti bhinn&#257;na&#7747; v&#257; sandh&#257;t&#257; sahit&#257;na&#7747; v&#257; anuppad&#257;t&#257; samagg&#257;r&#257;mo samaggarato samagganandī samaggakara&#7751;i&#7747; v&#257;ca&#7747; bh&#257;sit&#257; hoti. Pharusa&#7747; v&#257;ca&#7747; pah&#257;ya pharus&#257;v&#257;c&#257; paṭivirato hoti: y&#257; s&#257; v&#257;c&#257; nel&#257; ka&#7751;&#7751;asukh&#257; pemanīy&#257; hadaya&#7749;gam&#257; porī bahujanakant&#257; bahujanaman&#257;p&#257;, tath&#257;r&#363;pi&#7747; v&#257;ca&#7747; bh&#257;sit&#257; hoti. Samphappal&#257;pa&#7747; pah&#257;ya samphappal&#257;p&#257; paṭivirato hoti: k&#257;lav&#257;dī bh&#363;tav&#257;dī atthav&#257;dī dhammav&#257;dī vinayav&#257;dī nidh&#257;navati&#7747; v&#257;ca&#7747; bh&#257;sit&#257; hoti k&#257;lena s&#257;padesa&#7747; pariyantavati&#7747; atthasa&#7747;hita&#7747;.</p>

					<p class="f4">So bījag&#257;mabh&#363;tag&#257;masam&#257;rambh&#257; paṭivirato hoti, ekabhattiko hoti rattuparato virato vik&#257;labhojan&#257;. Naccagītav&#257;ditavis&#363;kadassan&#257; paṭivirato hoti. M&#257;l&#257;gandhavilepanadh&#257;ra&#7751;amaṇḍa&#7751;avibh&#363;sanaṭṭh&#257;n&#257; paṭivirato hoti. Ucc&#257;sayanamah&#257;sayan&#257; paṭivirato hoti. J&#257;tar&#363;parajatapaṭiggaha&#7751;&#257; paṭivirato hoti. Itthikum&#257;rik&#257;paṭiggaha&#7751;&#257; paṭivirato hoti. D&#257;sid&#257;sapaṭiggaha&#7751;&#257; paṭivirato hoti. Aje&#7735;akapaṭiggaha&#7751;&#257; paṭivirato hoti. Kukkuṭas&#363;karapaṭiggaha&#7751;&#257; paṭivirato hoti. Hatthigav&#257;ssava&#7735;av&#257;paṭiggaha&#7751;&#257; paṭivirato hoti. Khettavatthupaṭiggaha&#7751;&#257; paṭivirato hoti, d&#363;teyyapahinagaman&#257;nuyog&#257; paṭivirato hoti. Kayavikkay&#257; paṭivirato hoti. Tul&#257;k&#363;ṭaka&#7747;sak&#363;ṭam&#257;nak&#363;ṭ&#257; paṭivirato hoti. Ukkoṭanava&#241;cananikatis&#257;viyog&#257; paṭivirato hoti. Chedanavadhabandhanavipar&#257;mosa&#257;lopasahas&#257;k&#257;r&#257; paṭivirato hoti.</p>

					<p class="f4">[BJT Page 400]<br />
					So santuṭṭho hoti k&#257;yaparih&#257;rikena cīvarena kucchiparih&#257;rikena piṇḍap&#257;tena. So yena yeneva pakkamati, sam&#257;d&#257;yeva pakkamati, seyyath&#257;pi n&#257;ma pakkhi saku&#7751;o, yena <a id="pg210"><span class="f2 g"><b>[page 210]</b></span></a> yeneva &#7693;eti, sapattabh&#257;rova &#7693;eti. Evameva bhikkhu santuṭṭho hoti k&#257;yaparih&#257;rikena cīvarena kucchiparih&#257;rikena piṇḍap&#257;tena. So yena yeneva pakkamati sam&#257;d&#257;yeva pakkamati. So imin&#257; ariyena sīlakkhandhena samann&#257;gato ajjhatta&#7747; anavajjasukha&#7747; paṭisa&#7747;vedeti.</p>

					<p class="f4">So cakkhun&#257; r&#363;pa&#7747; disv&#257; na nimittagg&#257;hī hoti n&#257;nubya&#241;janagg&#257;hī, yatv&#257;dhikara&#7751;ameta&#7747; cakkhundriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati cakkhundriya&#7747; cakkhundriye sa&#7747;vara&#7747; &#257;pajjati. Sotena sadda&#7747; sutv&#257; na nimittagg&#257;hī hoti n&#257;nubya&#241;janagg&#257;hī, yatv&#257;dhikara&#7751;ameta&#7747; sotindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati sotindriya&#7747; sotindriye sa&#7747;vara&#7747; &#257;pajjati. Gh&#257;&#7751;ena gandha&#7747; gh&#257;yitv&#257; na nimittagg&#257;hī hoti n&#257;nubya&#241;janagg&#257;hī, yatv&#257;dhikara&#7751;ameta&#7747; gh&#257;&#7751;indriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati gh&#257;&#7751;indriya&#7747;. Gh&#257;&#7751;indriye sa&#7747;vara&#7747; &#257;pajjati. Jivh&#257;ya rasa&#7747; gh&#257;yitv&#257; na nimittagg&#257;hī hoti n&#257;nubya&#241;janagg&#257;hī, yatv&#257;dhikara&#7751;ameta&#7747; jivhindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati jivhindriya&#7747; jivhindriye sa&#7747;vara&#7747; &#257;pajjati. K&#257;yena phoṭṭhabba&#7747; phusitv&#257; na nimittagg&#257;hī hoti n&#257;nubya&#241;janagg&#257;hī, yatv&#257;dhikara&#7751;ameta&#7747; k&#257;yindriya&#7747; asa&#7747;vuta&#7747; viharanta&#7747; abhijjh&#257; domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati k&#257;yindriya&#7747;. K&#257;yindriye sa&#7747;vara&#7747; &#257;pajjati. Manas&#257; dhamma&#7747; vi&#241;&#241;&#257;ya na nimittagg&#257;hī hoti n&#257;nubya&#241;janagg&#257;hī, yatv&#257;dhikara&#7751;ameta&#7747; manindriya&#7747; asa&#7747;vuta&#7747; viharanta&#7747; abhijjh&#257;, domanass&#257; p&#257;pak&#257; akusal&#257; dhamm&#257; anv&#257;ssaveyyu&#7747;, tassa sa&#7747;var&#257;ya paṭipajjati. Rakkhati manindriya&#7747; manindriye sa&#7747;vara&#7747; &#257;pajjati. So imin&#257; ariyena indriyasa&#7747;varena samann&#257;gato ajjhatta&#7747; aby&#257;sekasukha&#7747; paṭisa&#7747;vedeti.</p>

					<p class="f4">So abhikkante paṭikkante sampaj&#257;nak&#257;rī hoti. &#256;lokite vilokite sampaj&#257;nak&#257;rī hoti. Sammi&#241;jite pas&#257;rite sampaj&#257;nak&#257;rī hoti. Sa&#7749;gh&#257;ṭipattacīvaradh&#257;ra&#7751;e sampaj&#257;nak&#257;rī hoti. Asite pīte kh&#257;yite s&#257;yite sampaj&#257;nak&#257;rī hoti. Ucc&#257;rapass&#257;vakamme sampaj&#257;nak&#257;rī hoti. Gate ṭhite nisinne sutte j&#257;garite bh&#257;site tu&#7751;hībh&#257;ve sampaj&#257;nak&#257;rī hoti.</p>

					<p class="f4">So imin&#257; ca ariyena sīlakkhandhena samann&#257;gato imin&#257; ca ariyena indriyasa&#7747;varena samann&#257;gato imin&#257; ca ariyena satisampaja&#241;&#241;ena samann&#257;gato vivitta&#7747; sen&#257;sana&#7747; bhajati ara&#241;&#241;a&#7747; rukkham&#363;la&#7747; pabbata&#7747; kandara&#7747; giriguha&#7747; sus&#257;na&#7747; vanapattha&#7747; abbhok&#257;sa&#7747; pal&#257;lapu&#241;ja&#7747;.</p>

					<p class="f4">So pacch&#257;bhatta&#7747; piṇḍap&#257;tapaṭikkanto nisīdati palla&#7749;ka&#7747; &#257;bhujitv&#257; uju&#7747; k&#257;ya&#7747; pa&#7751;idh&#257;ya parimukha&#7747; sati&#7747; upaṭṭhapetv&#257;. So abhijjha&#7747; loke pah&#257;ya vigat&#257;bhijjhena cetas&#257; viharati, abhijjh&#257;ya citta&#7747; parisodheti. By&#257;p&#257;dapadosa&#7747; pah&#257;ya aby&#257;pannacitto viharati, sabbap&#257;&#7751;abh&#363;tahit&#257;nukampī, by&#257;p&#257;dapados&#257; citta&#7747; parisodheti. Thīnamiddha&#7747; <a id="pg211"><span class="f2 g"><b>[page 211]</b></span></a> pah&#257;ya vigatathīnamiddho viharati &#257;lokasa&#241;&#241;ī sato sampaj&#257;no, thīnamiddh&#257; citta&#7747; parisodheti. Uddhaccakukkucca&#7747; pah&#257;ya anuddhato viharati ajjhatta&#7747; suvupasantacitto uddhaccakukkucc&#257; citta&#7747; parisodheti. Vicikiccha&#7747; pah&#257;ya ti&#7751;&#7751;avicikiccho viharati. Akatha&#7747;kathī kusalesu dhammesu, vicikicch&#257;ya citta&#7747; parisodheti. So ime pa&#241;canīvara&#7751;e pah&#257;ya cetaso upakkilese pa&#241;&#241;&#257;ya dubbalīkara&#7751;e vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati sato ca sampaj&#257;no sukha&#241;ca k&#257;yena paṭisa&#7747;vedeti. Ya&#7747; ta&#7747; ariy&#257; &#257;cikkhanti upekkhako satim&#257; sukhavih&#257;rī ti ta&#7747; tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;&#7751;&#257; pubbeva somanassadomanass&#257;na&#7747; attha&#7749;gam&#257; adukkha&#7747; asukha&#7747; upekkh&#257;satip&#257;risuddhi&#7747; catuttha&#7747; jh&#257;na&#7747; upasampajja viharati.</p>

					<p class="f4">[BJT Page 402]<br />
					So eva&#7747; sam&#257;hite citte parisuddhe pariyod&#257;te ana&#7749;ga&#7751;e vigat&#363;pakkilese mudubh&#363;te kammaniye ṭhite &#257;ne&#241;jappatte pubbeniv&#257;s&#257;nussati&#241;&#257;&#7751;&#257;ya citta&#7747; abhininn&#257;meti. So anekavihita&#7747; pubbeniv&#257;sa&#7747; anussarati. Seyyathīda&#7747;: ekampi j&#257;ti&#7747; dvepi j&#257;tiyo tisso pi j&#257;tiyo catassopi j&#257;tiyo pa&#241;capi j&#257;tiyo dasapi j&#257;tiyo vīsampi j&#257;tiyo ti&#7747;sampi j&#257;tiyo catt&#257;rīsampi j&#257;tiyo pa&#241;&#241;&#257;sampi j&#257;tiyo j&#257;tisatampi j&#257;tisahassampi j&#257;tisatasahassampi anekepi sa&#7747;vaṭṭakappe anekepi vivaṭṭakappe anekepi sa&#7747;vaṭṭavivaṭṭakappe. Amutr&#257;si&#7747; evann&#257;mo eva&#7749;gotto eva&#7747;va&#7751;&#7751;o evam&#257;h&#257;ro eva&#7747; sukhadukkhapaṭisa&#7747;vedī evam&#257;yupariyanto. So tato cuto amutra upap&#257;di&#7747;. Tatr&#257;p&#257;si&#7747; evann&#257;mo eva&#7749;gotto eva&#7747;va&#7751;&#7751;o evam&#257;h&#257;ro eva&#7747;sukhadukkhapaṭisa&#7747;vedī evam&#257;yupariyanto. So tato cuto idh&#363;papanno ti. Iti s&#257;k&#257;ra&#7747; sauddesa&#7747; anekavihita&#7747; pubbeniv&#257;sa&#7747; anussarati.</p>

					<p class="f4">So eva&#7747; sam&#257;hite citte parisuddhe pariyodh&#257;te ana&#7749;ga&#7751;e vigat&#363;pakkilese mudubh&#363;te kammaniye ṭhite &#257;ne&#241;jappatte satt&#257;na&#7747; cut&#363;pap&#257;ta&#241;&#257;&#7751;&#257;ya citta&#7747; abhininn&#257;meti. So dibbena cakkhun&#257; visuddhena atikkantam&#257;nusakena satte passati cavam&#257;ne uppajjam&#257;ne hīne pa&#7751;īte suva&#7751;&#7751;e dubba&#7751;&#7751;e sugate duggate yath&#257;kamm&#363;page satte paj&#257;n&#257;ti. Ime vata bhonto satt&#257; k&#257;yaduccaritena samann&#257;gat&#257;, vacīduccaritena samann&#257;gat&#257;, mano duccaritena samann&#257;gat&#257;, ariy&#257;na&#7747; upav&#257;dak&#257; micch&#257;diṭṭhik&#257; micch&#257;diṭṭhikammasam&#257;d&#257;n&#257;. Te k&#257;yassa bhed&#257; parammara&#7751;&#257; ap&#257;ya&#7747; duggati&#7747; vinip&#257;ta&#7747; upapann&#257;. Ime v&#257; pana bhonto satt&#257; k&#257;yasucaritena samann&#257;gat&#257; vacīsucaritena samann&#257;gat&#257; manosucaritena samann&#257;gat&#257; ariy&#257;na&#7747; anupav&#257;dak&#257; samm&#257;diṭṭhik&#257; samm&#257;diṭṭhikammasam&#257;d&#257;n&#257;. Te k&#257;yassa bhed&#257; parammara&#7751;&#257; sugati&#7747; sagga&#7747; loka&#7747; upapann&#257;ti. Iti dibbena cakkhun&#257; visuddhena atikkantam&#257;nusakena satte passati cavam&#257;ne uppajjam&#257;ne hīne pa&#7751;īte suva&#7751;&#7751;e dubba&#7751;&#7751;e sugate duggate yath&#257;kamm&#363;page satte paj&#257;n&#257;ti.</p>

					<p class="f4">So eva&#7747; sam&#257;hite citte parisuddhe pariyod&#257;to ana&#7749;ga&#7751;e vigat&#363;pakkilese mudubh&#363;te kammaniye ṭhite &#257;ne&#241;jappatte &#257;sav&#257;na&#7747; khaya&#241;&#257;&#7751;&#257;ya citta&#7747; abhininn&#257;meti. So ida&#7747; dukkhanti yath&#257;bh&#363;ta&#7747; paj&#257;n&#257;ti, aya&#7747; dukkhasamudayoti yath&#257;bh&#363;ta&#7747; paj&#257;n&#257;ti, aya&#7747; dukkhanirodhoti yath&#257;bh&#363;ta&#7747; paj&#257;n&#257;ti, aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Ime &#257;sav&#257;ti yath&#257;bh&#363;ta&#7747; paj&#257;n&#257;ti. Aya&#7747; &#257;savasamudayoti yath&#257;bh&#363;ta&#7747; paj&#257;n&#257;ti, aya&#7747; &#257;savanirodhoti yath&#257;bh&#363;ta&#7747; paj&#257;n&#257;ti, aya&#7747; &#257;savanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti.</p>

					<p class="f4">Tassa eva&#7747; j&#257;nato eva&#7747; passato k&#257;m&#257;sav&#257;pi citta&#7747; vimuccati, bhav&#257;sav&#257;pi citta&#7747; vimuccati, avijj&#257;sav&#257;pi citta&#7747; vimuccati, vimuttasmi&#7747; vimuttamiti &#241;&#257;&#7751;a&#7747; hoti. Khī&#7751;&#257; j&#257;ti vusita&#7747; brahmacariya&#7747; kata&#7747; kara&#7751;īya&#7747; n&#257;para&#7747; itthatt&#257;y&#257;ti paj&#257;n&#257;ti.</p>

					<p class="f4">Eva&#7747; kho bhikkhave puggalo neva attantapo hoti na attaparit&#257;pan&#257;nuyogamanuyutto, na parantapo hoti na paraparit&#257;pan&#257;nuyogamanuyutto. So anattantapo aparantapo diṭṭheva dhamme nicch&#257;to nibbuto sītibh&#363;to sukhapaṭisa&#7747;vedī brahmabh&#363;tena attan&#257; viharati.</p>

					<p class="f4">Ime kho bhikkhave catt&#257;ro puggal&#257; santo sa&#7747;vijjam&#257;n&#257; lokasminti.</p>

					<p class="f4">4. 4. 5. 9.<br />
					(Ta&#7751;h&#257;j&#257;linīsutta&#7747;)</p>

					<p class="f4">49. Ta&#7751;ha&#7747; vo bhikkhave desiss&#257;mi j&#257;lini&#7747; sarita&#7747; visaṭa&#7747; visattika&#7747;, y&#257;ya aya&#7747; loko uddhasto pariyonaddho tant&#257;kulakaj&#257;to gul&#257;guṇḍikaj&#257;to <a id="pg212"><span class="f2 g"><b>[page 212]</b></span></a> mu&#241;jababbajabh&#363;to ap&#257;ya&#7747; duggati&#7747; vinip&#257;ta&#7747; sa&#7747;s&#257;ra&#7747; n&#257;tivattati. Ta&#7747; su&#7751;&#257;tha s&#257;dhuka&#7747; manasi karotha. Bh&#257;siss&#257;mī'ti. Eva&#7747; bhanteti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katam&#257; ca s&#257; bhikkhave ta&#7751;h&#257; j&#257;linī sarit&#257; visaṭ&#257; visattik&#257;, y&#257;ya aya&#7747; loko uddhasto pariyonaddho tant&#257;kulakaj&#257;to gul&#257;guṇḍikaj&#257;to mu&#241;jababbajabh&#363;to ap&#257;ya&#7747; duggati&#7747; vinip&#257;ta&#7747; sa&#7747;s&#257;ra&#7747; n&#257;tivattati?</p>

					<p class="f4">Aṭṭh&#257;rasa kho panim&#257;ni bhikkhave ta&#7751;h&#257;vicarit&#257;ni ajjhattikassa up&#257;d&#257;ya, aṭṭh&#257;rasata&#7751;h&#257;vicarit&#257;ni b&#257;hirassa up&#257;d&#257;ya.</p>

					<p class="f4">[BJT Page 404]<br />
					Katam&#257;ni aṭṭh&#257;rasa ta&#7751;h&#257;vicarit&#257;ni ajjhattikassa up&#257;d&#257;ya? Asmīti bhikkhave sati itthasmīti hoti, evamasmī hoti, a&#241;&#241;athasmīti hoti, asasmīti hoti, satasmīti hoti, santi hoti, ittha&#7747; santi hoti, eva&#7747; santi hoti, a&#241;&#241;ath&#257; santi hoti, apiha santi hoti, api ittha&#7747; santi hoti, api eva&#7747; santi hoti, api a&#241;&#241;ath&#257; santi hoti, bhavissanti hoti, ittha&#7747; bhavissanti hoti, eva&#7747; bhavissanti hoti, a&#241;&#241;ath&#257; bhavissanti hoti. Im&#257;ni aṭṭh&#257;rasa ta&#7751;h&#257;vicarit&#257;ni ajjhattikassa up&#257;d&#257;ya.</p>

					<p class="f4">Katam&#257;ni aṭṭh&#257;rasa ta&#7751;h&#257;vicarit&#257;ni b&#257;hirassa up&#257;d&#257;ya? Imin&#257; asmīti bhikkhave sati imin&#257; itthasmīti hoti, imin&#257; evasmīti hoti, imin&#257; a&#241;&#241;athasmīti hoti, imin&#257; asasmīti hoti, imin&#257; satasmīti hoti, imin&#257; santi hoti, imin&#257; ittha&#7747; santi hoti, imin&#257; eva&#7747; santi hoti, imin&#257; a&#241;&#241;ath&#257; santi hoti, imin&#257; apiha santi hoti, imin&#257; api ittha&#7747; santi hoti, imin&#257; api eva&#7747; santi hoti, imin&#257; api a&#241;&#241;ath&#257; santi hoti, imin&#257; bhavissanti hoti, imin&#257; ittha&#7747; bhavissanti hoti, imin&#257; eva&#7747; bhavissanti hoti, imin&#257; a&#241;&#241;ath&#257; bhavissanti hoti. Im&#257;ni aṭṭh&#257;rasa ta&#7751;h&#257;vicarit&#257;ni b&#257;hirassa up&#257;d&#257;ya.</p>

					<p class="f4">Iti aṭṭh&#257;rasa ta&#7751;h&#257;vicarit&#257;ni ajjhattikassa up&#257;d&#257;ya aṭṭh&#257;rasa ta&#7751;h&#257;vicarit&#257;ni b&#257;hirassa up&#257;d&#257;ya. Im&#257;ni vuccanti bhikkhave chatti&#7747;sa ta&#7751;h&#257;vicarit&#257;ni. Iti evar&#363;p&#257;ni atīt&#257;ni chatti&#7747;sa ta&#7751;h&#257;vicarit&#257;ni, an&#257;gat&#257;ni chatti&#7747;sa <a id="pg213"><span class="f2 g"><b>[page 213]</b></span></a> ta&#7751;h&#257;vicarit&#257;ni, paccuppann&#257;ni chatti&#7747;sa ta&#7751;h&#257; vicarit&#257;ni, aṭṭha ca ta&#7751;h&#257;vicarit&#257;ni sata&#7747; hoti.</p>

					<p class="f4">Aya&#7747; kho s&#257; bhikkhave ta&#7751;h&#257;j&#257;linī sarit&#257; visaṭ&#257; visattik&#257;, y&#257;ya aya&#7747; loko uddhasto pariyonaddho tant&#257;kulakaj&#257;to gul&#257;guṇḍikaj&#257;to mu&#241;jababbajabh&#363;to ap&#257;ya&#7747; duggati&#7747; vinip&#257;ta&#7747; sa&#7747;s&#257;ra&#7747; n&#257;tivattatīti.</p>

					<p class="f4">[BJT Page 406]<br />
					4. 4. 5. 10</p>

					<p class="f4">(Pema dosasutta&#7747;)</p>

					<p class="f4">50. Catt&#257;rim&#257;ni bhikkhave j&#257;yanti. Katam&#257;ni catt&#257;ri? Pem&#257; pema&#7747; j&#257;yati. Pem&#257; doso j&#257;yati. Dos&#257; pema&#7747; j&#257;yati. Dos&#257; doso j&#257;yati.</p>

					<p class="f4">Katha&#241;ca bhikkhave pem&#257; pema&#7747; j&#257;yati? Idha bhikkhave puggalo puggalassa iṭṭho hoti kanto man&#257;po. Ta&#7747; pare iṭṭhena kantena man&#257;pena samud&#257;caranti. Tassa eva&#7747; hoti: yo kho my&#257;ya&#7747; puggalo iṭṭho kanto man&#257;po, ta&#7747; pare iṭṭhena kantena man&#257;pena samud&#257;carantī' ti so tesu pema&#7747; janeti. Eva&#7747; kho bhikkhave pem&#257; pema&#7747; j&#257;yati.</p>

					<p class="f4">Katha&#241;ca bhikkhave pem&#257; doso j&#257;yati? Idha bhikkhave puggalo puggalassa iṭṭho hoti kanto man&#257;po. Ta&#7747; pare aniṭṭhena akantena aman&#257;pena samud&#257;caranti. Tassa eva&#7747; hoti: yo kho my&#257;ya&#7747; puggalo iṭṭho kanto man&#257;po, ta&#7747; pare aniṭṭhena akantena aman&#257;pena samud&#257;carantī' ti. So tesu dosa&#7747; janeti. Eva&#7747; kho bhikkhave pem&#257; doso j&#257;yati.</p>

					<p class="f4">Katha&#241;ca bhikkhave dos&#257; pema&#7747; j&#257;yati idha bhikkhave puggalo puggalassa aniṭṭho hoti akanto aman&#257;po. Ta&#7747; pare aniṭṭhena akantena aman&#257;pena samud&#257;caranti. Tassa eva&#7747; hoti: yo kho my&#257;ya&#7747; puggalo aniṭṭho akanto aman&#257;po, ta&#7747; pare aniṭṭhena akantena aman&#257;pena samud&#257;carantī' ti so tesu pema&#7747; janeti. Eva&#7747; kho bhikkhave dos&#257; pema&#7747; j&#257;yati.</p>

					<p class="f4">Katha&#241;ca bhikkhave dos&#257; doso j&#257;yati? Idha bhikkhave puggalo puggalassa aniṭṭho hoti akanto <a id="pg214"><span class="f2 g"><b>[page 214]</b></span></a> aman&#257;po ta&#7747; pare iṭṭhena kantena man&#257;pena samud&#257;caranti. Tassa eva&#7747; hoti: yo kho my&#257;ya&#7747; puggalo aniṭṭho akanto aman&#257;po, ta&#7747; pare iṭṭhena kantena man&#257;pena samud&#257;carantī ti. So tesu dosa&#7747; janeti. Eva&#7747; kho bhikkhave dos&#257; doso j&#257;yati. Im&#257;ni kho bhikkhave catt&#257;ri j&#257;yanti.</p>

					<p class="f4">Yasmi&#7747; bhikkhave samaye bhikkhu vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati, ya&#7747; pissa pem&#257; pema&#7747; j&#257;yati, tampissa tasmi&#7747; samaye na hoti. Yopissa pem&#257; doso j&#257;yati, sopissa tasmi&#7747; samaye na hoti. Yopissa pem&#257; doso j&#257;yati, sopissa tasmi&#7747; samaye na hoti. Yampissa dos&#257; pema&#7747; j&#257;yati, tampissa tasmi&#7747; samaye na hoti. Yopissa dos&#257; doso j&#257;yati, sopissa tasmi&#7747; samaye na hoti.</p>

					<p class="f4">[BJT Page 408]</p>

					<p class="f4">Yasmi&#7747; bhikkhave samaye bhikkhu vitakka vic&#257;rana&#7747; v&#363;pasam&#257; ajjhatta&#7747; sampas&#257;dana&#7747; cetaso ekodibh&#257;va&#7747; avitakka&#7747; avic&#257;ra&#7747; sam&#257;dhija&#7747; pītisukha&#7747; dutiya&#7747; jh&#257;na&#7747; upasampajja viharati, yampissa pem&#257; pema&#7747; j&#257;yati. Tampissa tasmi&#7747; samaye na hoti. Yopissa pem&#257; doso j&#257;yati, sopissa tasmi&#7747; samaye na hoti. Yampissa dos&#257; pema&#7747; j&#257;yati, tampissa tasmi&#7747; samaye na hoti. Yopissa dos&#257; doso j&#257;yati, sopissa tasmi&#7747; samaye na hoti.</p>

					<p class="f4">Yasmi&#7747; bhikkhave samaye bhikkhu pītiy&#257; ca vir&#257;g&#257; upekkhako ca viharati sato ca sampaj&#257;no. Sukha&#7747; ca k&#257;yena paṭisa&#7747;vedeti. Ya&#7747; ta&#7747; ariy&#257; &#257;cikkhanti upekkhako satim&#257; sukhavih&#257;rīti ta&#7747; tatiya&#7747; jh&#257;na&#7747; upasampajja viharati, yampissa pem&#257; pema&#7747; j&#257;yati. Tampissa tasmi&#7747; samaye na hoti. Yopissa pem&#257; j&#257;yati, doso j&#257;yati, sopissa tasmi&#7747; samaye na hoti. Yampissa dos&#257; pema&#7747; j&#257;yati, tampissa tasmi&#7747; samaye na hoti. Yopissa dos&#257; doso j&#257;yati, sopissa tasmi&#7747; samaye na hoti.</p>

					<p class="f4">Yasmi&#7747; bhikkhave samaye bhikkhu sukhassa ca pah&#257;&#7751;&#257; dukkhassa ca pah&#257;&#7751;&#257; pubbeva somanassadomanass&#257;na&#7747; attha&#7747;gam&#257; adukkha&#7747; asukha&#7747; upekkh&#257;satip&#257;risuddhi&#7747; ta&#7747; catuttha&#7747; jh&#257;na&#7747; upasampajja viharati, yampissa pem&#257; pema&#7747; j&#257;yati. Tampissa tasmi&#7747; samaye na hoti. Yopissa pem&#257; doso j&#257;yati, sopissa tasmi&#7747; samaye na hoti. Yampissa dos&#257; pema&#7747; j&#257;yati, tampissa tasmi&#7747; samaye na hoti. Yopissa dos&#257; doso j&#257;yati, sopissa tasmi&#7747; samaye na hoti.</p>

					<p class="f4">Yasmi&#7747; bhikkhave samaye bhikkhu &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati, yampissa pem&#257; pema&#7747; j&#257;yati, tampissa pahī&#7751;a&#7747; hoti. Ucchinnam&#363;la&#7747; t&#257;l&#257;vatthukata&#7747; anabh&#257;vakata&#7747; &#257;yati&#7747; anupp&#257;dadhamma&#7747;. Yopissa pem&#257; doso j&#257;yati sopissa pahī&#7751;o hoti, ucchinnam&#363;lo t&#257;l&#257;vatthukato anabh&#257;vakato &#257;yati&#7747; anupp&#257;dadhammo. Yampissa dos&#257; pema&#7747; j&#257;yati, tampissa pahī&#7751;a&#7747; hoti, ucchinnam&#363;la&#7747; t&#257;l&#257;vatthukata&#7747; anabh&#257;vakata&#7747; &#257;yati&#7747; anupp&#257;dadhamma&#7747;. Yopissa dos&#257; doso j&#257;yati, sopissa pahī&#7751;o hoti ucchinnam&#363;lo t&#257;l&#257;vatthukato anabh&#257;vakato &#257;yati&#7747; anupp&#257;dadhammo.</p>

					<p class="f4">Aya&#7747; vuccati bhikkhave bhikkhu nevusseneti nappaṭisseneti na dh&#363;p&#257;yani na pajjalati na apajjh&#257;yati.</p>

					<p class="f4">Katha&#241;ca bhikkhave bhikkhu usseneti? Idha bhikkhave bhikkhu r&#363;pa&#7747; attato samanupassati, r&#363;pavanta&#7747; v&#257; att&#257;na&#7747;, attani v&#257; r&#363;pa&#7747;, r&#363;pasmi&#7747; v&#257; att&#257;na&#7747;. Vedana&#7747; attato samanupassati, <a id="pg215"><span class="f2 g"><b>[page 215]</b></span></a> vedan&#257;vanta&#7747; v&#257; att&#257;na&#7747; attani v&#257; vedana&#7747;, vedan&#257;ya v&#257; att&#257;na&#7747;. Sa&#241;&#241;a&#7747; attato samanupassati, sa&#241;&#241;&#257;vanta&#7747; v&#257; att&#257;na&#7747;, attani v&#257; sa&#241;&#241;a&#7747;, sa&#241;&#241;&#257;ya v&#257; att&#257;na&#7747;. Sa&#7747;kh&#257;re attato samanupassati, sa&#7747;kh&#257;ravanta&#7747; v&#257; att&#257;na&#7747;, attani v&#257; sa&#7747;kh&#257;re, sa&#7747;kh&#257;resu v&#257; att&#257;na&#7747;. Vi&#241;&#241;&#257;&#7751;a&#7747; attato samanupassati, vi&#241;&#241;&#257;&#7751;avanta&#7747; v&#257; att&#257;na&#7747;, attani v&#257; vi&#241;&#241;&#257;&#7751;a&#7747;, vi&#241;&#241;&#257;&#7751;asmi&#7747; v&#257; att&#257;na&#7747;. Eva&#7747; kho bhikkhave bhikkhu usseneti.</p>

					<p class="f4">[BJT Page 410]<br />
					Katha&#241;ca bhikkhave bhikkhu na usseneti? Idha bhikkhave bhikkhu na r&#363;pa&#7747; attato samanupassati, na r&#363;pavanta&#7747; v&#257; att&#257;na&#7747;, na attani v&#257; r&#363;pa&#7747;, na r&#363;pasmi&#7747; v&#257; att&#257;na&#7747;. Na vedana&#7747; attato samanupassati, na vedan&#257;vanta&#7747; v&#257; att&#257;na&#7747;, na attani v&#257; vedana&#7747;, na vedan&#257;ya v&#257; att&#257;na&#7747;. Na sa&#241;&#241;a&#7747; attato samanupassati, na sa&#241;&#241;&#257;vanta&#7747; v&#257; att&#257;na&#7747;, na attani v&#257; sa&#241;&#241;a&#7747;, na sa&#241;&#241;&#257;ya v&#257; att&#257;na&#7747;. Na sa&#7747;kh&#257;re attato samanupassati, na sa&#7747;kh&#257;ravanta&#7747; v&#257; att&#257;na&#7747;, na attani v&#257; sa&#7747;kh&#257;re, na sa&#7747;kh&#257;resu v&#257; att&#257;na&#7747;. Na vi&#241;&#241;&#257;&#7751;a&#7747; attato samanupassati, na vi&#241;&#241;&#257;&#7751;avanta&#7747; v&#257; att&#257;na&#7747;, na attani v&#257; vi&#241;&#241;&#257;&#7751;a&#7747;, na vi&#241;&#241;&#257;&#7751;asmi&#7747; v&#257; att&#257;na&#7747;. Eva&#7747; kho bhikkhave bhikkhu na usseneti.</p>

					<p class="f4">Katha&#241;ca bhikkhave bhikkhu paṭisseneti? Idha bhikkhave bhikkhu akkosanta&#7747; paccakkosati, rosanta&#7747; paṭirosati, bhaṇḍanta&#7747; paṭibhaṇḍati. Eva&#7747; kho bhikkhave bhikkhu paṭisseneti.</p>

					<p class="f4">Katha&#241;ca bhikkhave bhikkhu na paṭisseneti? Idha bhikkhave bhikkhu akkosanta&#7747; na paccakkosati, rosanta&#7747; na paṭirosati, bhaṇḍanta&#7747; na paṭibhaṇḍati. Eva&#7747; kho bhikkhave bhikkhu na paṭisseneti.</p>

					<p class="f4">Katha&#241;ca bhikkhave bhikkhu dh&#363;p&#257;yati? Asmīti bhikkhave sati itthasmīti hoti, evasmīti hoti, a&#241;&#241;athasmīti hoti, asasmīti hoti, satasmīti hoti, santi hoti, ittha&#7747; santi hoti, eva&#7747; santi hoti, a&#241;&#241;ath&#257; santi hoti, apiha santi hoti, api ittha&#7747; santi hoti, api eva&#7747; santi hoti, api a&#241;&#241;ath&#257; santi hoti, bhavissanti hoti, ittha&#7747; bhavissanti hoti, eva&#7747; bhavissanti hoti, a&#241;&#241;ath&#257; bhavissanti hoti. Eva&#7747; kho bhikkhave bhikkhu dh&#363;p&#257;yati.</p>

					<p class="f4">Katha&#241;ca bhikkhave bhikkhu na dh&#363;p&#257;yati? Asmīti bhikkhave asati itthasmīti na hoti, a&#241;&#241;athasmīti na hoti, asasmīti na hoti, satasmīti na hoti, santi na hoti, ittha&#7747; santi na hoti, eva&#7747; santi na hoti, a&#241;&#241;ath&#257; santi na hoti, apiha santi na hoti, api ittha&#7747; santi na hoti, api eva&#7747; santi na hoti, api a&#241;&#241;ath&#257; <a id="pg216"><span class="f2 g"><b>[page 216]</b></span></a> santi na hoti, bhavissanti na hoti, ittha&#7747; bhavissanti na hoti, eva&#7747; bhavissanti na hoti, a&#241;&#241;ath&#257; bhavissanti na hoti. Eva&#7747; kho bhikkhave bhikkhu na dh&#363;p&#257;yati.</p>

					<p class="f4">[BJT Page 412]<br />
					Katha&#241;ca bhikkhave bhikkhu pajjalati? Imin&#257; asmīti bhikkhave sati imin&#257; itthasmīti hoti, imin&#257; evasmīti hoti imin&#257; a&#241;&#241;athasmīti hoti, imin&#257; asasmīti hoti, imin&#257; satasmīti hoti, imin&#257; santi hoti, imin&#257; ittha&#7747; santi hoti, imin&#257; eva&#7747; santi hoti, imin&#257; a&#241;&#241;ath&#257; santi hoti, imin&#257; apiha santi hoti, imin&#257; api ittha&#7747; santi hoti, imin&#257; api eva&#7747; santi hoti, imin&#257; api a&#241;&#241;ath&#257; santi hoti, imin&#257; bhavissanti hoti, imin&#257; ittha&#7747; bhavissanti hoti, imin&#257; eva&#7747; bhavissanti hoti, imin&#257; a&#241;&#241;ath&#257; bhavissanti hoti. Eva&#7747; kho bhikkhave bhikkhu pajjalati.</p>

					<p class="f4">Katha&#241;ca bhikkhave bhikkhu na pajjalati? Imin&#257; asmīti bhikkhave asati imin&#257; itthasmīti na hoti, imin&#257; evasmīti na hoti, imin&#257; a&#241;&#241;athasmīti na hoti, imin&#257; asasmīti na hoti, imin&#257; satasmīti na hoti, imin&#257; santi na hoti, imin&#257; ittha&#7747; santi na hoti, imin&#257; eva&#7747; santi na hoti, imin&#257; a&#241;&#241;ath&#257; santi na hoti imin&#257; apiha santi na hoti, imin&#257; api ittha&#7747; santi na hoti, imin&#257; api eva&#7747; santi na hoti, imin&#257; api a&#241;&#241;ath&#257; santi na hoti, imin&#257; bhavassanti na hoti, imin&#257; ittha&#7747; bhavissanti na hoti, imin&#257; eva&#7747; bhavissanti na hoti, imin&#257; a&#241;&#241;ath&#257; bhavissanti na hoti. Eva&#7747; kho bhikkhave bhikkhu na pajjalati.</p>

					<p class="f4">Katha&#241;ca bhikkhave bhikkhu apajjh&#257;yati? Idha bhikkhave bhikkhuno asmim&#257;no pahī&#7751;o na hoti, ucchinnam&#363;lo t&#257;l&#257;vatthukato anabh&#257;vakato. &#256;yati&#7747; upp&#257;dadhammo. Eva&#7747; bhikkhave bhikkhu apajjh&#257;yati.</p>

					<p class="f4">Katha&#241;ca bhikkhave bhikkhu na apajjh&#257;yati? Idha bhikkhave bhikkhuno asmim&#257;no pahī&#7751;o hoti, ucchinnam&#363;lo t&#257;l&#257;vatthukato anabh&#257;vakato &#257;yati&#7747; anupp&#257;dadhammo. Eva&#7747; kho bhikkhave bhikkhu na apajjh&#257;yatīti.</p>

					<p class="f4">Mah&#257;vaggo pa&#241;camo. *<br />
					Mah&#257;pa&#7751;&#7751;&#257;sako catuttho.</p>

					<p class="f4">* Tassudd&#257;na&#7747;: machasa&#7747;.<br />
					"Sot&#257;nugata&#7747; ṭh&#257;na&#7747; bhaddiya s&#257;m&#363;ga vappas&#257;&#7735;h&#257; ca<br />
					Mallika attantapo ta&#7751;h&#257; pemena ca das&#257; teti. "</p>

					<p class="f4">[BJT Page 414]<br />
					5. Pa&#241;cama mah&#257;pa&#7751;&#7751;&#257;sako<br />
					1. Sappurisavaggo.<br />
					4. 5. 1. 1.<br />
					(Sappurisasutta&#7747;)<br />
					(S&#257;vatthinid&#257;na&#7747;)</p>

					<p class="f4">1. <a id="pg217"><span class="f2 g"><b>[page 217]</b></span></a> asappurisa&#241;ca vo bhikkhave desiss&#257;mi asappurisena asappurisatara&#241;ca, sappurisa&#241;ca sappurisena sappurisatara&#241;ca. Ta&#7747; su&#7751;&#257;tha s&#257;dhuka&#7747; manasi karotha bh&#257;siss&#257;mīti. Eva&#7747; bhante' ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave asappuriso? Idha bhikkhave ekacco p&#257;&#7751;&#257;tip&#257;tī hoti, adinn&#257;d&#257;yī hoti, k&#257;mesu micch&#257;c&#257;rī hoti, mus&#257;v&#257;dī hoti, sur&#257;merayamajjapam&#257;daṭṭh&#257;yī hoti. Aya&#7747; vuccati bhikkhave asappuriso.</p>

					<p class="f4">Katamo ca bhikkhave asappurisena asappurisataro? Idha bhikkhave ekacco attan&#257; ca p&#257;&#7751;&#257;tip&#257;tī hoti, para&#241;ca p&#257;&#7751;&#257;tip&#257;te sam&#257;dapeti. Attan&#257; ca adinn&#257;d&#257;yī hoti, para&#241;ca adinn&#257;d&#257;ne sam&#257;dapeti. Attan&#257; ca k&#257;mesu micch&#257;c&#257;rī hoti, para&#241;ca k&#257;mesu micch&#257;c&#257;re sam&#257;dapeti. Attan&#257; mus&#257;v&#257;dī hoti, para&#241;ca mus&#257;v&#257;de sam&#257;dapeti. Attan&#257; ca sur&#257;merayamajjapam&#257;daṭṭh&#257;yī hoti, para&#241;ca sur&#257;merayamajjapam&#257;daṭṭh&#257;ne sam&#257;dapeti. Aya&#7747; vuccati bhikkhave asappurisena asappurisataro:</p>

					<p class="f4">Katamo ca bhikkhave sappuriso? Idha bhikkhave ekacco p&#257;&#7751;&#257;tip&#257;t&#257; paṭivirato hoti, adinn&#257;d&#257;n&#257; paṭivirato hoti, k&#257;mesu micch&#257;c&#257;r&#257; paṭivirato hoti, mus&#257;v&#257;d&#257; paṭivirato hoti, sur&#257;merayamajjapam&#257;daṭṭh&#257;n&#257; paṭivirato hoti. Aya&#7747; vuccati bhikkhave sappuriso.</p>

					<p class="f4">Katamo ca bhikkhave sappurisena sappurisataro? Idha bhikkhave ekacco attan&#257; ca p&#257;&#7751;&#257;tip&#257;t&#257; paṭivirato hoti, para&#241;ca p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; ca adinn&#257;d&#257;n&#257; paṭivirato hoti, para&#241;ca adinn&#257;d&#257;n&#257; verama&#7751;iy&#257; sam&#257;dapeti. Attan&#257; ca k&#257;mesu micch&#257;c&#257;r&#257; paṭivirato hoti, para&#241;ca k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; ca mus&#257;v&#257;d&#257; paṭivirato hoti, para&#241;ca mus&#257;v&#257;d&#257; verama&#7751;iy&#257; sam&#257;dapeti. Attan&#257; ca sur&#257;merayamajjapam&#257;daṭṭh&#257;n&#257; paṭivirato hoti, para&#241;ca sur&#257;merayamajjapam&#257;daṭṭh&#257;n&#257; sam&#257;dapeti. Aya&#7747; vuccati bhikkhave sappurisena sappurisataroti.</p>

					<p class="f4">[BJT Page 416]<br />
					4. 5. 1. 2.<br />
					(Dutiya sappurisasutta&#7747;)</p>

					<p class="f4">2. <a id="pg218"><span class="f2 g"><b>[page 218]</b></span></a> asappurisa&#241;ca vo bhikkhavo desiss&#257;mi asappurisena asappurisatara&#241;ca, sappurisa&#241;ca sappurisena sappurisatara&#241;ca. Ta&#7747; su&#7751;&#257;tha s&#257;dhuka&#7747; manasi karotha bh&#257;siss&#257;mīti. Eva&#7747; bhante' ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave asappuriso? Idha bhikkhave ekacco assaddho hoti, ahiriko hoti, anottappī hoti, appassuto hoti, kusīto hoti, muṭṭhassatī hoti, duppa&#241;&#241;o hoti. Aya&#7747; vuccati bhikkhave asappuriso.</p>

					<p class="f4">Katamo ca bhikkhave asappurisena asappurisataro? Idha bhikkhave ekacco attan&#257; ca assaddho hoti, para&#241;ca assaddhiye sam&#257;dapeti. Attan&#257; ca ahiriko hoti, para&#241;ca ahirikat&#257;ya sam&#257;dapeti. Attan&#257; ca anottappī hoti, para&#241;ca anottappe sam&#257;dapeti. Attan&#257; ca appassuto hoti, para&#241;ca appassute sam&#257;dapeti. Attan&#257; ca kusīto hoti, para&#241;ca kosajje sam&#257;dapeti. Attan&#257; ca muṭṭhassatī hoti, para&#241;ca muṭṭhasacce sam&#257;dapeti. Attan&#257; ca duppa&#241;&#241;o hoti, para&#241;ca duppa&#241;&#241;at&#257;ya sam&#257;dapeti. Aya&#7747; vuccati bhikkhave asappurisena asappurisataro.</p>

					<p class="f4">Katamo ca bhikkhave sappuriso? Idha bhikkhave ekacco saddho hoti, hirim&#257; hoti, ottappī hoti, bahussuto hoti, &#257;raddhaviriyo hoti, satim&#257; hoti, pa&#241;&#241;av&#257; hoti. Aya&#7747; vuccati bhikkhave sappuriso.</p>

					<p class="f4">Katamo ca bhikkhave sappurisena sappurisataro? Idha bhikkhave ekacco attan&#257; ca saddh&#257;sampanno hoti. Para&#241;ca saddh&#257;sampad&#257;ya sam&#257;dapeti. Attan&#257; ca hirim&#257; hoti, para&#241;ca hirimat&#257;ya sam&#257;dapeti attan&#257; ca ottappī hoti, para&#241;ca ottappe sam&#257;dapeti. Attan&#257; ca bahussuto hoti. Para&#241;ca b&#257;husacce sam&#257;dapeti. Attan&#257; ca &#257;raddhaviriyo hoti, para&#241;ca viriy&#257;ramhe sam&#257;dapeti. Attan&#257; ca upaṭṭhitasatī hoti, para&#241;ca satipaṭṭh&#257;ne sam&#257;dapeti. Attan&#257; ca pa&#241;&#241;&#257;sampanno hoti, para&#241;ca pa&#241;&#241;&#257;sampad&#257;ya sam&#257;dapeti. Aya&#7747; vuccati bhikkhave sappurisena sappurisataroti.</p>

					<p class="f4">4. 5. 1. 3.<br />
					( Tatiya sappurisasutta&#7747;)</p>

					<p class="f4">3. Asappurisa&#241;ca vo bhikkhave desiss&#257;mi, asappurisena <a id="pg219"><span class="f2 g"><b>[page 219]</b></span></a> asappurisatara&#241;ca, sappurisa&#241;ca sappurisena sappurisatara&#241;ca? Ta&#7747; su&#7751;&#257;tha s&#257;dhuka&#7747; manasi karotha bh&#257;siss&#257;mīti. Eva&#7747; bhante' ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">[BJT Page 418]<br />
					Katamo ca bhikkhave asappuriso? Idha bhikkhave ekacco p&#257;&#7751;&#257;tip&#257;tī hoti adinn&#257;d&#257;yī hoti. K&#257;mesu micch&#257;c&#257;rī hoti. Mus&#257;v&#257;dī hoti. Pisu&#7751;&#257;v&#257;co hoti. Pharus&#257;v&#257;co hoti samphappal&#257;pī hoti. Aya&#7747; vuccati bhikkhave asappuriso.</p>

					<p class="f4">Katamo ca bhikkhave asappurisena asappurisataro? Idha bhikkhave ekacco attan&#257; ca p&#257;&#7751;&#257;tip&#257;tī hoti, para&#241;ca p&#257;&#7751;&#257;tip&#257;te sam&#257;dapeti. Attan&#257; ca adinn&#257;d&#257;yī hoti, para&#241;ca adinn&#257;d&#257;ne sam&#257;dapeti, attan&#257; ca k&#257;mesu micch&#257;c&#257;rī hoti, para&#241;ca k&#257;mesu micch&#257;c&#257;re sam&#257;dapeti. Attan&#257; ca mus&#257;v&#257;dī hoti, para&#241;ca mus&#257;v&#257;de sam&#257;dapeti. Attan&#257; ca pisu&#7751;&#257;v&#257;co hoti, para&#241;ca pisu&#7751;&#257;ya v&#257;c&#257;ya sam&#257;dapeti. Attan&#257; ca pharus&#257;v&#257;co hoti, para&#241;ca pharus&#257;ya v&#257;c&#257;ya sam&#257;dapeti. Attan&#257; ca samphappal&#257;pī hoti, para&#241;ca samphappal&#257;pe sam&#257;dapeti. Aya&#7747; vuccati bhikkhave asappurisena asappurisataro.</p>

					<p class="f4">Katamo ca bhikkhave sappuriso? Idha bhikkhave ekacco p&#257;&#7751;&#257;tip&#257;t&#257; paṭivirato hoti. Adinn&#257;d&#257;n&#257; paṭivirato hoti. K&#257;mesu micch&#257;c&#257;r&#257; paṭivirato hoti. Mus&#257;v&#257;d&#257; paṭivirato hoti. Pisu&#7751;&#257;v&#257;c&#257; paṭivirato hoti. Pharus&#257;v&#257;c&#257; paṭivirato hoti. Samphappal&#257;pal&#257; paṭivirato hoti. Aya&#7747; vuccati bhikkhave sappuriso.</p>

					<p class="f4">Katamo ca bhikkhave sappurisena sappurisataro? Idha bhikkhave ekacco attan&#257; ca p&#257;&#7751;&#257;tip&#257;t&#257; paṭivirato hoti, para&#241;ca p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; ca adinn&#257;d&#257;n&#257; paṭivirato hoti, para&#241;ca adinn&#257;d&#257;n&#257; verama&#7751;iy&#257; sam&#257;dapeti. Attan&#257; ca k&#257;mesu micch&#257;c&#257;r&#257; paṭivirato hoti, para&#241;ca ca k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; ca mus&#257;v&#257;d&#257; paṭivirato hoti, para&#241;ca mus&#257;v&#257;d&#257; verama&#7751;iy&#257; sam&#257;dapeti. Attan&#257; ca pisu&#7751;&#257;v&#257;c&#257; paṭivirato hoti, para&#241;ca pisu&#7751;&#257;v&#257;c&#257; verama&#7751;iy&#257; sam&#257;dapeti. Attan&#257; ca pharus&#257;v&#257;c&#257; paṭivirato hoti, para&#241;ca pharus&#257;v&#257;c&#257; verama&#7751;iy&#257; sam&#257;dapeti, attan&#257; ca samphappal&#257;p&#257; paṭivirato hoti, para&#241;ca samphappal&#257;p&#257; verama&#7751;iy&#257; sam&#257;dapeti. Aya&#7747; vuccati bhikkhave sappurisena sappurisataroti.</p>

					<p class="f4">4. 5. 1. 4.<br />
					(Catuttha sappurisa sutta&#7747;)</p>

					<p class="f4">4. Asappurisa&#241;ca vo bhikkhave desiss&#257;mi asappurisena <a id="pg220"><span class="f2 g"><b>[page 220]</b></span></a> asappurisatara&#241;ca sappurisa&#241;ca sappurisena sappurisatara&#241;ca. Ta&#7747; su&#7751;&#257;tha s&#257;dhuka&#7747; manasikarotha bh&#257;siss&#257;mīti. Eva&#7747; bhante' ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave asappuriso? Idha bhikkhave ekacco p&#257;&#7751;&#257;tip&#257;tī hoti. Adinn&#257;d&#257;yī hoti. K&#257;mesu micch&#257;c&#257;rī hoti. Mus&#257;v&#257;dī hoti. Pisu&#7751;&#257;v&#257;co hoti. Pharus&#257;v&#257;co hoti. Samphappal&#257;pī hoti. Abhijjh&#257;lu hoti, by&#257;pannacitto hoti. Micch&#257;diṭṭhiko hoti. Aya&#7747; vuccati bhikkhave asappuriso.</p>

					<p class="f4">[BJT Page 420]<br />
					Katamo ca bhikkhave asappurisena asappurisataro? Idha bhikkhave ekacco attan&#257; ca p&#257;&#7751;&#257;tip&#257;tī hoti, para&#241;ca p&#257;&#7751;&#257;tip&#257;te sam&#257;dapeti. Attan&#257; ca adinn&#257;d&#257;yī hoti, para&#241;ca adinn&#257;d&#257;ne sam&#257;dapeti. Attan&#257; ca k&#257;mesu micch&#257;c&#257;rī hoti, para&#241;ca k&#257;mesu micch&#257;c&#257;re sam&#257;dapeti. Attan&#257; ca mus&#257;v&#257;dī hoti, para&#241;ca mus&#257;v&#257;de sam&#257;dapeti. Attan&#257; ca pisu&#7751;&#257;v&#257;co hoti, para&#241;ca pisu&#7751;&#257;ya v&#257;c&#257;ya sam&#257;dapeti. Attan&#257; ca pharus&#257;v&#257;co hoti, para&#241;ca pharus&#257;ya v&#257;c&#257;ya sam&#257;dapeti, attan&#257; ca samphappal&#257;pī hoti, para&#241;ca samphappal&#257;pe sam&#257;dapeti. Attan&#257; ca abhijjh&#257;lu hoti, para&#241;ca abhijjh&#257;ya sam&#257;dapeti. Attan&#257; ca by&#257;pannacitto hoti, para&#241;ca by&#257;p&#257;de sam&#257;dapeti. Attan&#257; ca micch&#257;diṭṭhiko hoti, para&#241;ca micch&#257;diṭṭhiy&#257; sam&#257;dapeti. Aya&#7747; vuccati bhikkhave asappurisena asappurisataro.</p>

					<p class="f4">Katamo ca bhikkhave sappuriso? Idha bhikkhave ekacco p&#257;&#7751;&#257;tip&#257;t&#257; paṭivirato hoti. Adinn&#257;d&#257;n&#257; paṭivirato hoti. K&#257;mesu micch&#257;c&#257;r&#257; paṭivirato hoti. Mus&#257;v&#257;d&#257; paṭivirato hoti. Pisu&#7751;&#257;v&#257;c&#257; paṭivirato hoti. Pharus&#257;v&#257;c&#257; paṭivirato hoti. Samphappal&#257;p&#257; paṭivirato hoti. Anabhijjh&#257;lu hoti, aby&#257;pannacitto hoti. Samm&#257;diṭṭhiko hoti. Aya&#7747; vuccati bhikkhave sappuriso.</p>

					<p class="f4">Katamo ca bhikkhave sappurisena sappurisataro? Idha bhikkhave ekacco attan&#257; ca p&#257;&#7751;&#257;tip&#257;t&#257; paṭivirato hoti, para&#241;ca p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; ca adinn&#257;d&#257;n&#257; paṭivirato hoti, para&#241;ca adinn&#257;d&#257;n&#257; verama&#7751;iy&#257; sam&#257;dapeti. Attan&#257; ca k&#257;mesu micch&#257;c&#257;r&#257; paṭivirato hoti, para&#241;ca ca k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; ca mus&#257;v&#257;d&#257; paṭivirato hoti, para&#241;ca mus&#257;v&#257;d&#257; verama&#7751;iy&#257; sam&#257;dapeti. Attan&#257; ca pisu&#7751;&#257;v&#257;c&#257; paṭivirato hoti, para&#241;ca pisu&#7751;&#257;v&#257;c&#257; verama&#7751;iy&#257; sam&#257;dapeti. Attan&#257; ca pharus&#257;v&#257;c&#257; paṭivirato hoti, para&#241;ca pharus&#257;v&#257;c&#257; verama&#7751;iy&#257; sam&#257;dapeti. Attan&#257; ca samphappal&#257;p&#257; paṭivirato hoti, para&#241;ca samphappal&#257;p&#257; verama&#7751;iy&#257; sam&#257;dapeti. Attan&#257; ca anabhijjh&#257;lu hoti. Para&#241;ca anabhijjh&#257;ya sam&#257;dapeti. Attan&#257; ca aby&#257;pannacitto hoti. Para&#241;ca aby&#257;p&#257;de sam&#257;dapeti. Attan&#257; ca samm&#257;diṭṭhiko hoti. Para&#241;ca samm&#257;diṭṭhiy&#257; sam&#257;dapeti. Aya&#7747; vuccati bhikkhave sappurisena sappurisataroti.</p>

					<p class="f4">4. 5. 1. 5.<br />
					(Pa&#241;cama sappurisa sutta&#7747;)</p>

					<p class="f4">5. Asappurisa&#241;ca vo bhikkhave desiss&#257;mi asappurisena asappurisatara&#241;ca sappurisa&#241;ca sappurisena sappurisatara&#241;ca. Ta&#7747; su&#7751;&#257;tha s&#257;dhuka&#7747; manasikarotha bh&#257;siss&#257;mīti. Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave asappuriso? Idha bhikkhave ekacco micch&#257;diṭṭhiko hoti. Micch&#257;sa&#7749;kappo hoti. Micch&#257;v&#257;co hoti. Micch&#257;kammanto hoti. Micch&#257;&#257;jīvo hoti. Micch&#257;v&#257;y&#257;mo hoti. Micch&#257;satī hoti. Micch&#257;sam&#257;dhī hoti. <a id="pg221"><span class="f2 g"><b>[page 221]</b></span></a> aya&#7747; vuccati bhikkhave asappuriso.</p>

					<p class="f4">Katamo ca bhikkhave asappurisena asappurisataro? Idha bhikkhave ekacco attan&#257; ca micch&#257;diṭṭhiko hoti. Para&#241;ca micch&#257;diṭṭhiy&#257; sam&#257;dapeti. Attan&#257; ca micch&#257;sa&#7749;kappo hoti. Para&#241;ca micach&#257;sa&#7749;kappe sam&#257;dapeti. Attan&#257; ca micch&#257;v&#257;co hoti. Para&#241;ca micch&#257;v&#257;c&#257;ya sam&#257;dapeti. Attan&#257; ca micch&#257;kammanto hoti. Para&#241;ca micch&#257;kammante sam&#257;dapeti. Attan&#257; ca micch&#257;&#257;jīvo hoti. Para&#241;ca micch&#257;&#257;jīve sam&#257;dapeti. Attan&#257; ca micch&#257;v&#257;y&#257;mo hoti. Para&#241;ca micch&#257;v&#257;y&#257;me sam&#257;dapeti. Attan&#257; ca micch&#257;sati hoti. Para&#241;ca micch&#257;satiy&#257; sam&#257;dapeti. Attan&#257; ca micch&#257;sam&#257;dhi hoti. Para&#241;ca micch&#257;sam&#257;dhimhi sam&#257;dapeti. Aya&#7747; vuccati bhikkhave asappurisena asappurisataro.</p>

					<p class="f4">[BJT Page 422]<br />
					Katamo ca bhikkhave sappuriso? Idha bhikkhave ekacco samm&#257;diṭṭhiko hoti. Samm&#257;sa&#7749;kappo hoti. Samm&#257;v&#257;co hoti. Samm&#257;kammanto hoti. Samm&#257;&#257;jīvo hoti. Samm&#257; v&#257;y&#257;mo hoti. Samm&#257;sati hoti. Samm&#257;sam&#257;dhi hoti. Aya&#7747; vuccati bhikkhave sappuriso.</p>

					<p class="f4">Katamo bhikkhave sappurisena sappurisataro? Idha bhikkhave ekacco samm&#257;diṭṭhiko hoti, para&#241;ca samm&#257;diṭṭhiy&#257; sam&#257;dapeti. Attan&#257; ca samm&#257;sa&#7749;kappo hoti. Para&#241;ca samm&#257; sa&#7749;kappe sam&#257;dapeti. Attan&#257; ca samm&#257;v&#257;co hoti, para&#241;ca samm&#257;v&#257;c&#257;ya sam&#257;dapeti. Attan&#257; ca samm&#257;kammanto hoti, para&#241;ca samm&#257;kammante sam&#257;dapeti. Attan&#257; ca samm&#257;&#257;jīvo hoti, para&#241;ca samm&#257;&#257;jīve sam&#257;dapeti. Attan&#257; ca samm&#257;v&#257;y&#257;mo hoti, para&#241;ca samm&#257;v&#257;y&#257;me sam&#257;dapeti. Attan&#257; ca samm&#257;satī hoti, para&#241;ca samm&#257;satiy&#257; sam&#257;dapeti. Attan&#257; ca samm&#257;sam&#257;dhī hoti, para&#241;ca samm&#257;sam&#257;dhimhi sam&#257;dapeti. Aya&#7747; vuccati bhikkhave sappurisena sappurisataroti.</p>

					<p class="f4">4. 5. 1. 6.<br />
					(Chaṭṭha sappurisa sutta&#7747;)</p>

					<p class="f4">6. Asappurisa&#241;ca vo bhikkhave desiss&#257;mi asappurisena asappurisatara&#241;ca sappurisa&#241;ca sappurisena sappurisatara&#241;ca. Ta&#7747; su&#7751;&#257;tha s&#257;dhuka&#7747; manasi karotha bh&#257;siss&#257;mīti. Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave asappuriso? Idha bhikkhave ekacco micch&#257;diṭṭhiko hoti, micch&#257;sa&#7749;kappo hoti, micch&#257;v&#257;co hoti, micch&#257;kammanto hoti, micch&#257;&#257;jīvo hoti, micch&#257;v&#257;y&#257;mo hoti, micch&#257;satī hoti, micch&#257;sam&#257;dhī hoti, micch&#257;&#241;&#257;&#7751;ī hoti, micch&#257;vimuttī hoti, aya&#7747; vuccati bhikkhave asappuriso.</p>

					<p class="f4">Katamo ca bhikkhave asappurisena asappurisataro? Idha bhikkhave ekacco attan&#257; <a id="pg222"><span class="f2 g"><b>[page 222]</b></span></a> micch&#257;diṭṭhiko hoti, para&#241;ca micach&#257;diṭṭhiy&#257; sam&#257;dapeti. Attan&#257; ca micch&#257;sa&#7749;kappo hoti, para&#241;ca micch&#257;sa&#7749;kappe sam&#257;dapeti. Attan&#257; ca micch&#257;v&#257;co hoti, para&#241;ca micch&#257;v&#257;c&#257;ya sam&#257;dapeti. Attan&#257; ca micch&#257;&#257;jīvo hoti, para&#241;ca micch&#257;&#257;jīve sam&#257;dapeti. Attan&#257; ca micch&#257;sati hoti para&#241;ca micch&#257;satiy&#257; sam&#257;dapeti. Attan&#257; ca micch&#257;sam&#257;dhi hoti, para&#241;ca micch&#257;sam&#257;dhimhi sam&#257;dapeti. Attan&#257; ca micch&#257;&#241;&#257;&#7751;ī hoti, para&#241;ca micch&#257;&#241;&#257;&#7751;e sam&#257;dapeti. Attan&#257; ca micch&#257;vimuttī hoti, para&#241;ca micch&#257;vimuttiy&#257; sam&#257;dapeti. Aya&#7747; vuccati bhikkhave asappurisena asappurisataro.</p>

					<p class="f4">Katamo ca bhikkhave sappuriso? Idha bhikkhave ekacco samm&#257;diṭṭhiko hoti. Samm&#257;sa&#7749;kappo hoti. Samm&#257;v&#257;co hoti. Samm&#257;kammanto hoti. Samm&#257;&#257;jīvo hoti. Samm&#257; v&#257;y&#257;mo hoti. Samm&#257;satī hoti. Samm&#257;sam&#257;dhī hoti. Samm&#257;&#241;&#257;&#7751;ī hoti. Samm&#257;vimuttī hoti. Aya&#7747; vuccati bhikkhave sappuriso.</p>

					<p class="f4">Katamo ca bhikkhave sappurisena sappurisataro? Idha bhikkhave ekacco attan&#257; ca samm&#257;diṭṭhiko hoti, para&#241;ca samm&#257;diṭṭhiy&#257; sam&#257;dapeti. Attan&#257; ca samm&#257;sa&#7749;kappo hoti, para&#241;ca samm&#257; sa&#7749;kappe sam&#257;dapeti. Attan&#257; ca samm&#257;v&#257;co hoti, para&#241;ca samm&#257;v&#257;c&#257;ya sam&#257;dapeti. Attan&#257; ca samm&#257; kammanto hoti, para&#241;ca samm&#257;kammante sam&#257;dapeti. Attan&#257; ca samm&#257;&#257;jīvo hoti, para&#241;ca samm&#257;&#257;jīve sam&#257;dapeti. Attan&#257; ca samm&#257;satī hoti, para&#241;ca samm&#257;satiy&#257; sam&#257;dapeti. Attan&#257; ca samm&#257;sam&#257;dhī hoti, para&#241;ca samm&#257;sam&#257;dhimhi sam&#257;dapeti. Attan&#257; ca samm&#257;&#241;&#257;&#7751;ī hoti, para&#241;ca samm&#257;&#241;&#257;&#7751;e sam&#257;dapeti. Attan&#257; ca samm&#257;vimuttī hoti, para&#241;ca samm&#257;vimuttiy&#257; sam&#257;dapeti. Aya&#7747; vuccati bhikkhave sappurisena sappurisataroti.</p>

					<p class="f4">[BJT Page 424]<br />
					4. 5. 1. 7.<br />
					(Paṭhama p&#257;pa kaly&#257;&#7751;asutta&#7747;)</p>

					<p class="f4">7. P&#257;pa&#241;ca vo bhikkhave desiss&#257;mi p&#257;pena p&#257;patara&#241;ca kaly&#257;&#7751;a&#241;ca kaly&#257;&#7751;ena kaly&#257;&#7751;atara&#241;ca. Ta&#7747; su&#7751;&#257;tha s&#257;dhuka&#7747; manasikarotha bh&#257;siss&#257;mīti. Eva&#7747; bhante' ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave p&#257;po? Idha bhikkhave ekacco p&#257;&#7751;&#257;tip&#257;tī hoti. Adinn&#257;d&#257;yī hoti. K&#257;mesu micch&#257;c&#257;rī hoti. Mus&#257;v&#257;dī hoti. Pisu&#7751;&#257;v&#257;co hoti. Pharus&#257;v&#257;co hoti. Samphappal&#257;pī hoti. Abhijjh&#257;lu hoti. By&#257;pannacitto hoti. Micch&#257;diṭṭhiko hoti. Aya&#7747; vuccati bhikkhave p&#257;po.</p>

					<p class="f4">Katamo ca bhikkhave p&#257;pena p&#257;pataro? Idha bhikkhave ekacco attan&#257; ca p&#257;&#7751;&#257;tip&#257;tī hoti. Para&#241;ca p&#257;&#7751;&#257;tip&#257;te sam&#257;dapeti. Attan&#257; ca adinn&#257;d&#257;yī hoti. Para&#241;ca adinn&#257;d&#257;ne sam&#257;dapeti. Attan&#257; ca k&#257;mesu micch&#257;c&#257;rī hoti. Para&#241;ca k&#257;mesu micch&#257;c&#257;re sam&#257;dapeti. Attan&#257; ca mus&#257;v&#257;dī hoti, para&#241;ca mus&#257;v&#257;de sam&#257;dapeti. Attan&#257; ca pisu&#7751;&#257;v&#257;co hoti, para&#241;ca pisu&#7751;&#257;ya v&#257;c&#257;ya sam&#257;dapeti. Attan&#257; ca pharus&#257;v&#257;co hoti, para&#241;ca pharus&#257;ya v&#257;c&#257;ya sam&#257;dapeti. Attan&#257; ca samphappal&#257;pī hoti, para&#241;ca samphappal&#257;pe sam&#257;dapeti. Attan&#257; ca abhijjh&#257;lu hoti, para&#241;ca abhijjh&#257;ya sam&#257;dapeti. Attan&#257; ca by&#257;pannacitto hoti, para&#241;ca by&#257;p&#257;de sam&#257;dapeti. Attan&#257; ca micch&#257;diṭṭhiko hoti, para&#241;ca micch&#257;diṭṭhiy&#257; sam&#257;dapeti. Aya&#7747; vuccati bhikkhave p&#257;pena p&#257;pataro.</p>

					<p class="f4">Katamo ca bhikkhave kaly&#257;&#7751;o? Idha bhikkhave ekacco p&#257;&#7751;&#257;tip&#257;t&#257; paṭivirato hoti. Adinn&#257;d&#257;n&#257; paṭivirato hoti. K&#257;mesu micch&#257;c&#257;r&#257; paṭivirato hoti. Mus&#257;v&#257;d&#257; paṭivirato hoti. Pisu&#7751;&#257;v&#257;c&#257; paṭivirato hoti. Pharus&#257;v&#257;c&#257; paṭivirato hoti. Samphappal&#257;p&#257; paṭivirato hoti. Anabhijjh&#257;lu hoti. Aby&#257;pannacitto hoti. Samm&#257;diṭṭhiko hoti. <a id="pg223"><span class="f2 g"><b>[page 223]</b></span></a> aya&#7747; vuccati bhikkhave kaly&#257;&#7751;o.</p>

					<p class="f4">Katamo ca bhikkhave kaly&#257;&#7751;ena kaly&#257;&#7751;ataro? Idha bhikkhave ekacco attan&#257; ca p&#257;&#7751;&#257;tip&#257;t&#257; paṭivirato hoti, para&#241;ca p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; ca adinn&#257;d&#257;n&#257; paṭivirato hoti, para&#241;ca adinn&#257;d&#257;n&#257; verama&#7751;iy&#257; sam&#257;dapeti. Attan&#257; ca k&#257;mesu micch&#257;c&#257;r&#257; paṭivirato hoti, para&#241;ca k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; ca mus&#257;v&#257;d&#257; paṭivirato hoti, para&#241;ca mus&#257;v&#257;d&#257; verama&#7751;iy&#257; sam&#257;dapeti. Attan&#257; ca pisu&#7751;&#257;v&#257;c&#257; paṭivirato hoti, para&#241;ca pisu&#7751;&#257;v&#257;c&#257; verama&#7751;iy&#257; sam&#257;dapeti. Attan&#257; ca pharus&#257;v&#257;c&#257; paṭivirato hoti, para&#241;ca pharus&#257;v&#257;c&#257; verama&#7751;iy&#257; sam&#257;dapeti. Attan&#257; ca samphappal&#257;p&#257; paṭivirato hoti, para&#241;ca samphappal&#257;p&#257; verama&#7751;iy&#257; sam&#257;dapeti. Attan&#257; ca anabhijjh&#257;lu hoti, para&#241;ca anabhijjh&#257;ya sam&#257;dapeti. Attan&#257; ca aby&#257;pannacitto hoti, para&#241;ca aby&#257;p&#257;de sam&#257;dapeti. Attan&#257; ca samm&#257;diṭṭhiko hoti, para&#241;ca samm&#257;diṭṭhiy&#257; sam&#257;dapeti. Aya&#7747; vuccati bhikkhave kaly&#257;&#7751;ena kaly&#257;&#7751;ataroti.</p>

					<p class="f4">4. 5. 1. 8<br />
					(Dutiya p&#257;pa kaly&#257;&#7751;asutta&#7747;)</p>

					<p class="f4">8. P&#257;pa&#241;ca vo bhikkhave desiss&#257;mi p&#257;pena p&#257;patara&#241;ca kaly&#257;&#7751;a&#241;ca kaly&#257;&#7751;ena kaly&#257;&#7751;atara&#241;ca. Ta&#7747; su&#7751;&#257;tha s&#257;dhuka&#7747; manasikarotha bh&#257;siss&#257;mīti. Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave p&#257;po? Idha bhikkhave ekacco micch&#257;diṭṭhiko hoti. Micch&#257;sa&#7749;kappo hoti. Micch&#257;v&#257;co hoti. Micch&#257;kammanto hoti. Micch&#257;&#257;jīvo hoti. Micch&#257;v&#257;y&#257;mo hoti. Micch&#257;satī hoti. Micch&#257;sam&#257;dhī hoti. Micch&#257;&#241;&#257;&#7751;ī hoti. Micch&#257;vimuttī hoti. Aya&#7747; vuccati bhikkhave p&#257;po.</p>

					<p class="f4">Katamo ca bhikkhave p&#257;pena p&#257;pataro? Idha bhikkhave ekacco attan&#257; ca micch&#257;diṭṭhiko hoti, para&#241;ca micch&#257;diṭṭhiy&#257; sam&#257;dapeti. Attan&#257; ca micch&#257;sa&#7749;kappo hoti, para&#241;ca micach&#257;sa&#7749;kappe sam&#257;dapeti. Attan&#257; ca micch&#257;v&#257;co hoti, para&#241;ca micch&#257;v&#257;c&#257;ya sam&#257;dapeti. Attan&#257; ca micch&#257;kammanto hoti para&#241;ca micch&#257;kammante sam&#257;dapeti. Attan&#257; ca micch&#257;&#257;jīvo hoti. Para&#241;ca micch&#257;&#257;jīve sam&#257;dapeti. Attan&#257; ca micch&#257;v&#257;y&#257;mo hoti. Para&#241;ca micch&#257;v&#257;y&#257;me sam&#257;dapeti. Attan&#257; ca micch&#257;satī hoti. Para&#241;ca micch&#257;satiy&#257; sam&#257;dapeti. Attan&#257; ca micch&#257;sam&#257;dhī hoti. Para&#241;ca micch&#257;sam&#257;dhimhi sam&#257;dapeti. Attan&#257; ca micch&#257;&#241;&#257;&#7751;ī hoti, para&#241;ca micch&#257;&#241;&#257;&#7751;e sam&#257;dapeti. Attan&#257; ca micach&#257;vimuttī hoti, para&#241;ca micch&#257;vimuttiy&#257; sam&#257;dapeti. Aya&#7747; vuccati bhikkhave p&#257;pena p&#257;pataro.</p>

					<p class="f4">Katamo ca bhikkhave kaly&#257;&#7751;o? Idha bhikkhave ekacco samm&#257;diṭṭhiko hoti. Samm&#257;sa&#7749;kappo hoti. Samm&#257;v&#257;co hoti. Samm&#257;kammanto hoti. Samm&#257;&#257;jīvo hoti. Samm&#257; v&#257;y&#257;mo hoti. Samm&#257;satī hoti. Samm&#257;sam&#257;dhī hoti. Samm&#257;&#241;&#257;&#7751;ī hoti. Samm&#257;vimuttī hoti. Aya&#7747; vuccati bhikkhave kaly&#257;&#7751;o.</p>

					<p class="f4">[BJT Page 426]<br />
					Katamo bhikkhave kaly&#257;&#7751;ena kaly&#257;&#7751;ataro? Idha bhikkhave ekacco attan&#257; ca samm&#257;diṭṭhiko hoti. Para&#241;ca samm&#257;diṭṭhiy&#257; sam&#257;dapeti. Attan&#257; ca samm&#257;sa&#7749;kappo hoti, para&#241;ca samm&#257; sa&#7749;kappe sam&#257;dapeti. Attan&#257; ca samm&#257;v&#257;co hoti, para&#241;ca samm&#257;v&#257;c&#257;ya sam&#257;dapeti. Attan&#257; ca samm&#257;kammanto hoti, para&#241;ca samm&#257;kammante sam&#257;dapeti. Attan&#257; ca samm&#257;&#257;jīvo hoti, para&#241;ca samm&#257;&#257;jīve sam&#257;dapeti. Attan&#257; ca samm&#257;v&#257;y&#257;mo hoti, para&#241;ca samm&#257;v&#257;y&#257;me sam&#257;dapeti. Attan&#257; ca samm&#257;satī hoti, para&#241;ca samm&#257;satiy&#257; sam&#257;dapeti. Attan&#257; ca samm&#257;sam&#257;dhī hoti, para&#241;ca samm&#257;sam&#257;dhimhi sam&#257;dapeti. Attan&#257; ca samm&#257;&#241;&#257;&#7751;ī hoti. Para&#241;ca samm&#257;&#241;&#257;&#7751;e sam&#257;dapeti. Attan&#257; ca samm&#257;vimuttī hoti. Para&#241;ca samm&#257;vimuttiy&#257; sam&#257;dapeti. Aya&#7747; vuccati bhikkhave kaly&#257;&#7751;ena kaly&#257;&#7751;ataroti.</p>

					<p class="f4">4. 5. 1. 9.<br />
					(Paṭhama p&#257;padhamma kaly&#257;&#7751;adhamma sutta&#7747;)</p>

					<p class="f4">9. P&#257;padhamma&#241;ca vo bhikkhave desiss&#257;mi p&#257;padhammena <a id="pg224"><span class="f2 g"><b>[page 224]</b></span></a> p&#257;padhammatara&#241;ca kaly&#257;&#7751;adhamma&#241;ca kaly&#257;&#7751;adhammena kaly&#257;&#7751;adhammatara&#241;ca. Ta&#7747; su&#7751;&#257;tha s&#257;dhuka&#7747; manasikarotha bh&#257;siss&#257;mīti. Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave p&#257;padhammo? Idha bhikkhave ekacco p&#257;&#7751;&#257;tip&#257;tī hoti. Adinn&#257;d&#257;yī hoti. K&#257;mesu micch&#257;c&#257;rī hoti. Mus&#257;v&#257;dī hoti. Pisu&#7751;&#257;v&#257;co hoti. Pharus&#257;v&#257;co hoti. Samphappal&#257;pī hoti. Abhijjh&#257;l&#363; hoti. By&#257;pannacitto hoti. Micch&#257;diṭṭhiko hoti. Aya&#7747; vuccati bhikkhave p&#257;padhammo.</p>

					<p class="f4">Katamo ca bhikkhave p&#257;padhammataro? Idha bhikkhave ekacco attan&#257; ca p&#257;&#7751;&#257;tip&#257;tī hoti. Para&#241;ca p&#257;&#7751;&#257;tip&#257;te sam&#257;dapeti. Attan&#257; ca adinn&#257;d&#257;yī hoti, para&#241;ca adinn&#257;d&#257;ne sam&#257;dapeti. Attan&#257; ca k&#257;mesu micch&#257;c&#257;rī hoti, para&#241;ca k&#257;mesu micch&#257;c&#257;re sam&#257;dapeti. Attan&#257; ca mus&#257;v&#257;dī hoti, para&#241;ca mus&#257;v&#257;de sam&#257;dapeti. Attan&#257; ca pisu&#7751;&#257;v&#257;co hoti, para&#241;ca pisu&#7751;&#257;ya v&#257;c&#257;ya sam&#257;dapeti. Attan&#257; ca pharus&#257;v&#257;co hoti, para&#241;ca pharus&#257;ya v&#257;c&#257;ya sam&#257;dapeti, attan&#257; ca samphappal&#257;pī hoti, para&#241;ca samphappal&#257;pe sam&#257;dapeti. Attan&#257; ca abhijjh&#257;lu hoti, para&#241;ca abhijjh&#257;ya sam&#257;dapeti. Attan&#257; ca by&#257;pannacitto hoti, para&#241;ca by&#257;p&#257;de sam&#257;dapeti. Attan&#257; ca micch&#257;diṭṭhiko hoti, para&#241;ca micch&#257;diṭṭhiy&#257; sam&#257;dapeti. Aya&#7747; vuccati bhikkhave p&#257;padhammena p&#257;padhammataro.</p>

					<p class="f4">Katamo ca bhikkhave kaly&#257;&#7751;adhammo? Idha bhikkhave ekacco p&#257;&#7751;&#257;tip&#257;t&#257; paṭivirato hoti. Adinn&#257;d&#257;n&#257; paṭivirato hoti. K&#257;mesu micch&#257;c&#257;r&#257; paṭivirato hoti. Mus&#257;v&#257;d&#257; paṭivirato hoti. Pisu&#7751;&#257;v&#257;c&#257; paṭivirato hoti. Pharus&#257;v&#257;c&#257; paṭivirato hoti. Samphappal&#257;p&#257; paṭivirato hoti. Anabhijjh&#257;lu hoti. Aby&#257;pannacitto hoti. Samm&#257;diṭṭhiko hoti. Aya&#7747; vuccati bhikkhave kaly&#257;&#7751;adhammo.</p>

					<p class="f4">Katamo ca bhikkhave kaly&#257;&#7751;adhammena kaly&#257;&#7751;adhammataro? Idha bhikkhave ekacco attan&#257; ca p&#257;&#7751;&#257;tip&#257;t&#257; paṭivirato hoti, para&#241;ca p&#257;&#7751;&#257;tip&#257;t&#257; verama&#7751;iy&#257; sam&#257;dapeti. Attan&#257; ca adinn&#257;d&#257;n&#257; paṭivirato hoti, para&#241;ca adinn&#257;d&#257;n&#257; verama&#7751;iy&#257; sam&#257;dapeti. Attan&#257; ca k&#257;mesu micch&#257;c&#257;r&#257; paṭivirato hoti, para&#241;ca k&#257;mesu micch&#257;c&#257;r&#257; verama&#7751;iy&#257; sam&#257;dapeti. Attan&#257; ca mus&#257;v&#257;d&#257; paṭivirato hoti, para&#241;ca mus&#257;v&#257;d&#257; verama&#7751;iy&#257; sam&#257;dapeti. Attan&#257; ca pisu&#7751;&#257;v&#257;c&#257; paṭivirato hoti, para&#241;ca pisu&#7751;&#257;v&#257;c&#257; verama&#7751;iy&#257; sam&#257;dapeti. Attan&#257; ca pharus&#257;v&#257;c&#257; paṭivirato hoti, para&#241;ca pharus&#257;v&#257;c&#257; verama&#7751;iy&#257; sam&#257;dapeti. Attan&#257; ca samphappal&#257;p&#257; paṭivirato hoti, para&#241;ca samphappal&#257;p&#257; verama&#7751;iy&#257; sam&#257;dapeti. Attan&#257; ca anabhijjh&#257;lu hoti, para&#241;ca anabhijjh&#257;ya sam&#257;dapeti. Attan&#257; ca aby&#257;pannacitto hoti. Para&#241;ca aby&#257;p&#257;de sam&#257;dapeti. Attan&#257; ca samm&#257;diṭṭhiko hoti, para&#241;ca samm&#257;diṭṭhiy&#257; sam&#257;dapeti. Aya&#7747; vuccati bhikkhave kaly&#257;&#7751;adhammena kaly&#257;&#7751;adhammataroti.</p>

					<p class="f4">4. 5. 1. 10<br />
					(Dutiya p&#257;padhamma kaly&#257;&#7751;adhamma sutta&#7747;)</p>

					<p class="f4">10. P&#257;padhamma&#241;ca vo bhikkhave desiss&#257;mi p&#257;padhammena p&#257;padhammatara&#241;ca kaly&#257;&#7751;adhamma&#241;ca kaly&#257;&#7751;adhammena kaly&#257;&#7751;adhammatara&#241;ca.<br />
					Ta&#7747; su&#7751;&#257;tha s&#257;dhuka&#7747; manasikarotha bh&#257;siss&#257;mīti. Eva&#7747; bhante'ti kho te bhikkh&#363; bhagavato paccassosu&#7747;. Bhagav&#257; etadavoca:</p>

					<p class="f4">Katamo ca bhikkhave p&#257;padhammo? Idha bhikkhave ekacco micch&#257;diṭṭhiko hoti. Micch&#257;sa&#7749;kappo hoti. Micch&#257;v&#257;co hoti. Micch&#257;kammanto hoti. Micch&#257;&#257;jīvo hoti. Micch&#257;v&#257;y&#257;mo hoti. Micch&#257;satī hoti. Micch&#257;sam&#257;dhī hoti. Micch&#257;&#241;&#257;&#7751;ī hoti. Micch&#257;vimuttī hoti. Aya&#7747; vuccati bhikkhave p&#257;padhammo.</p>

					<p class="f4">[BJT Page 428]<br />
					Katamo ca bhikkhave p&#257;padhammena p&#257;padhammataro? Idha bhikkhave ekacco attan&#257; ca micch&#257;diṭṭhiko hoti, <a id="pg225"><span class="f2 g"><b>[page 225]</b></span></a> para&#241;ca micch&#257;diṭṭhiy&#257; sam&#257;dapeti. Attan&#257; ca micch&#257;sa&#7749;kappo hoti, para&#241;ca micach&#257;sa&#7749;kappe sam&#257;dapeti. Attan&#257; ca micch&#257;v&#257;co hoti, para&#241;ca micch&#257;v&#257;c&#257;ya sam&#257;dapeti. Attan&#257; ca micch&#257;kammanto hoti, para&#241;ca micch&#257;kammante sam&#257;dapeti. Attan&#257; ca micch&#257;&#257;jīvo hoti, para&#241;ca micch&#257;&#257;jīve sam&#257;dapeti. Attan&#257; ca micch&#257;v&#257;y&#257;mo hoti, para&#241;ca micch&#257;v&#257;y&#257;me sam&#257;dapeti. Attan&#257; ca micch&#257;satī hoti. Para&#241;ca micch&#257;satiy&#257; sam&#257;dapeti. Attan&#257; ca micch&#257;sam&#257;dhī hoti, para&#241;ca micch&#257;sam&#257;dhimhi sam&#257;dapeti. Attan&#257; ca micch&#257;&#241;&#257;&#7751;ī hoti, para&#241;ca micch&#257;&#241;&#257;&#7751;e sam&#257;dapeti. Attan&#257; ca micach&#257;vimuttī hoti, para&#241;ca micch&#257;vimuttiy&#257; sam&#257;dapeti. Aya&#7747; vuccati bhikkhave p&#257;padhammena p&#257;padhammataro.</p>

					<p class="f4">Katamo ca bhikkhave kaly&#257;&#7751;adhammo? Idha bhikkhave ekacco samm&#257;diṭṭhiko hoti. Samm&#257;sa&#7749;kappo hoti. Samm&#257;v&#257;co hoti. Samm&#257;kammanto hoti. Samm&#257;&#257;jīvo hoti. Samm&#257; v&#257;y&#257;mo hoti. Samm&#257;satī hoti. Samm&#257;sam&#257;dhī hoti. Samm&#257;&#241;&#257;&#7751;ī hoti. Samm&#257;vimuttī hoti. Aya&#7747; vuccati bhikkhave kaly&#257;&#7751;adhammo.</p>

					<p class="f4">Katamo ca bhikkhave kaly&#257;&#7751;adhammena kaly&#257;&#7751;adhammataro? Idha bhikkhave ekacco attan&#257; ca samm&#257;diṭṭhiko hoti. Para&#241;ca samm&#257;diṭṭhiy&#257; sam&#257;dapeti. Attan&#257; ca samm&#257;sa&#7749;kappo hoti, para&#241;ca samm&#257; sa&#7749;kappe sam&#257;dapeti. Attan&#257; ca samm&#257;v&#257;co hoti, para&#241;ca samm&#257;v&#257;c&#257;ya sam&#257;dapeti. Attan&#257; ca samm&#257;kammanto hoti, para&#241;ca samm&#257;kammante sam&#257;dapeti. Attan&#257; ca samm&#257;&#257;jīvo hoti, para&#241;ca samm&#257;&#257;jīve sam&#257;dapeti. Attan&#257; ca samm&#257;v&#257;y&#257;mo hoti, para&#241;ca samm&#257;v&#257;y&#257;me sam&#257;dapeti. Attan&#257; ca samm&#257;satī hoti, para&#241;ca samm&#257;satiy&#257; sam&#257;dapeti. Attan&#257; ca samm&#257;sam&#257;dhī hoti, para&#241;ca samm&#257;sam&#257;dhimhi sam&#257;dapeti. Attan&#257; ca samm&#257;&#241;&#257;&#7751;ī hoti, para&#241;ca samm&#257;&#241;&#257;&#7751;e sam&#257;dapeti. Attan&#257; ca samm&#257;vimuttī hoti, para&#241;ca samm&#257;vimuttiy&#257; sam&#257;dapeti. Aya&#7747; vuccati bhikkhave kaly&#257;&#7751;adhammena kaly&#257;&#7751;adhammataroti.</p>

					<p class="f4">Sappurisavaggo paṭhamo. *</p>

					<p class="f4">Tassudd&#257;na&#7747;:<br />
					Sikkh&#257;pada&#241;ca assaddha&#7747; sattakamma&#7747; atho ca dasakamma&#7747;<br />
					Aṭṭha&#7749;gi&#241;ca dasamagga&#7747; dve p&#257;padhamm&#257; apare dveti. Machasa&#7747;.</p>

					<p class="f4">[BJT Page 430.]<br />
					2. Parisasobhanavaggo<br />
					4. 5. 2. 1.<br />
					(Parisasobhanasutta&#7747;)<br />
					(S&#257;vatthinid&#257;na&#7747;)</p>

					<p class="f4">11. Catt&#257;ro'me bhikkhave parisad&#363;san&#257;. Katame catt&#257;ro?</p>

					<p class="f4">Bhikkhu bhikkhave dussīlo p&#257;padhammo parisad&#363;sano. Bhikkhunī bhikkhave dussīl&#257; p&#257;padhamm&#257; parisad&#363;san&#257;. Up&#257;sako bhikkhave dussīlo p&#257;padhammo parisad&#363;sano. Up&#257;sik&#257; bhikkhave dussīl&#257; p&#257;padhamm&#257; parisad&#363;san&#257;. Ime kho bhikkhave catt&#257;ro parisadusan&#257;ti.</p>

					<p class="f4">Catt&#257;rome bhikkhave parisasobhan&#257;. Katame catt&#257;ro?</p>

					<p class="f4">Bhikkhu bhikkhave sīlav&#257; kaly&#257;&#7751;adhammo <a id="pg226"><span class="f2 g"><b>[page 226]</b></span></a> parisasobhano. Bhikkhunī bhikkhave sīlavatī kaly&#257;&#7751;adhamm&#257; parisasobhan&#257;. Up&#257;sako bhikkhave sīlav&#257; kaly&#257;&#7751;adhammo parisasobhano up&#257;sik&#257; bhikkhave sīlavatī kaly&#257;&#7751;adhamm&#257; parisasobhan&#257;. Ime kho bhikkhave catt&#257;ro parisasobhan&#257;ti.</p>

					<p class="f4">4. 5. 2. 2.<br />
					(Paṭhama niraya sagganikkhittasutta&#7747;)</p>

					<p class="f4">12. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">K&#257;yaduccaritena, vacīduccaritena, manoduccaritena, micch&#257;diṭṭhiy&#257;. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">K&#257;yasucaritena, vacīsucaritena, manosucaritena, samm&#257;diṭṭhiy&#257;, imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">[BJT Page 432]<br />
					(Dutiya niraya sagga nikkhittasutta&#7747;)</p>

					<p class="f4">13. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">K&#257;yaduccaritena, vacīduccaritena, manoduccaritena, akata&#241;&#241;ut&#257; akatavedit&#257;. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">K&#257;yasucaritena, vacīsucaritena, manosucaritena, kata&#241;&#241;ut&#257; katavedit&#257;. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 5. 2. 4.<br />
					(Tatiya niraya sagga nikkhitta sutta&#7747;)</p>

					<p class="f4">14. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">P&#257;&#7751;&#257;tip&#257;tī hoti. Adinn&#257;d&#257;yī hoti. K&#257;mesu micch&#257;c&#257;rī hoti. Mus&#257;v&#257;dī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.<br />
					Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">P&#257;&#7751;&#257;tip&#257;t&#257; paṭivirato hoti. Adinn&#257;d&#257;n&#257; paṭivirato hoti. K&#257;mesu micch&#257;c&#257;r&#257; paṭivirato hoti. Mus&#257;v&#257;d&#257; paṭivirato hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 5. 2. 5.<br />
					(Catuttha niraya sagga nikkhitta sutta&#7747;)</p>

					<p class="f4">15. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4"><a id="pg227"><span class="f2 g"><b>[page 227]</b></span></a> micch&#257;diṭṭhiko hoti. Micch&#257;sa&#7749;kappo hoti. Micch&#257;v&#257;co hoti. Micch&#257;kammanto hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Samm&#257;diṭṭhiko hoti. Samm&#257;sa&#7749;kappo hoti. Samm&#257;v&#257;co hoti. Samm&#257;kammanto hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">[BJT Page 434]<br />
					4. 5. 2. 6.<br />
					(Pa&#241;cama niraya sagga nikkhitta sutta&#7747;)</p>

					<p class="f4">16. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Micch&#257;&#257;jīvo hoti. Micch&#257;v&#257;y&#257;mo hoti. Micch&#257;sati hoti. Micch&#257;sam&#257;dhī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Samm&#257;&#257;jīvo hoti. Samm&#257;v&#257;y&#257;mo hoti. Samm&#257;satī hoti. Samm&#257;sam&#257;dhī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 5. 2. 7.<br />
					(Chaṭṭhama niraya sagga nikkhitta sutta&#7747;)</p>

					<p class="f4">17. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Adiṭṭhe diṭṭhav&#257;dī hoti. Asute sutav&#257;dī hoti. Amute mutav&#257;dī hoti. Avi&#241;&#241;&#257;te vi&#241;&#241;&#257;tav&#257;dī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi? Adiṭṭhe adiṭṭhav&#257;dī hoti. Asute asutav&#257;dī hoti. Amute amutav&#257;dī hoti. Avi&#241;&#241;&#257;te avi&#241;&#241;&#257;tav&#257;dī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 5. 2. 8.<br />
					(Sattama niraya sagga nikkhitta sutta&#7747;)</p>

					<p class="f4">18. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye? Katamehi cat&#363;hi?</p>

					<p class="f4">Diṭṭhe adiṭṭhav&#257;dī hoti. Sute asutav&#257;dī hoti. Mute amutav&#257;dī hoti. Vi&#241;&#241;&#257;te avi&#241;&#241;&#257;tav&#257;dī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi? Diṭṭhe diṭṭhav&#257;dī hoti. Sute sutav&#257;dī hoti. Mute mutav&#257;dī hoti. Vi&#241;&#241;&#257;te vi&#241;&#241;&#257;tav&#257;dī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">[BJT Page 436]<br />
					4. 5. 2. 9.<br />
					(Aṭṭhama niraya sagga nikkhitta sutta&#7747;)</p>

					<p class="f4">19. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Assaddho hoti. Dussīlo hoti. Ahiriko hoti. Anottappī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi? Saddho hoti. Sīlav&#257; hoti. Hirim&#257; hoti. Ottappī hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">5. 2. 10.<br />
					(Navama niraya sagga nikkhitta sutta&#7747;)<br />
					20. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Assaddho hoti. Dussīlo hoti. Kusīto hoti. Duppa&#241;&#241;o hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; nirayeti.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi? <a id="pg228"><span class="f2 g"><b>[page 228]</b></span></a> saddh&#257; hoti. Sīlav&#257; hoti. &#256;raddhaviriyo hoti. Pa&#241;&#241;av&#257; hoti. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">Parisasobhanavaggo dutiyo. *</p>

					<p class="f4">* Tassudd&#257;na&#7747;:<br />
					Paris&#257; diṭṭhiakata&#241;&#241;ut&#257; p&#257;&#7751;&#257;tip&#257;t&#257;pi dve magg&#257;<br />
					Dve voh&#257;rakath&#257; vutt&#257; ahirika&#7747; duppa&#241;&#241;ena v&#257;ti machasa&#7747;.</p>

					<p class="f4">[BJT Page 438]<br />
					3. Sucaritavaggo.<br />
					4. 5. 3. 1.<br />
					(Vacīsucaritasutta&#7747;)<br />
					(S&#257;vatthinid&#257;na&#7747;)</p>

					<p class="f4">21. Catt&#257;rim&#257;ni bhikkhave vacīduccarit&#257;ni. Katam&#257;ni catt&#257;ri?</p>

					<p class="f4">Mus&#257;v&#257;do, pisu&#7751;&#257;v&#257;c&#257;, pharus&#257;v&#257;c&#257;, samphappal&#257;po. Im&#257;ni kho bhikkhave catt&#257;ri vacīduccarit&#257;ni.</p>

					<p class="f4">Catt&#257;rim&#257;ni bhikkhave vacīsucarit&#257;ni. Katam&#257;ni catt&#257;ri?</p>

					<p class="f4">Saccav&#257;c&#257;, apisu&#7751;&#257;v&#257;c&#257;, sa&#7751;hav&#257;c&#257;, matt&#257;bhassa&#7747;. Im&#257;ni kho bhikkhave catt&#257;ri vacīsucarit&#257;ni.</p>

					<p class="f4">4. 5. 3. 2.<br />
					(Paṭhama b&#257;lapaṇḍitasutta&#7747;)</p>

					<p class="f4">22. <a id="pg229"><span class="f2 g"><b>[page 229]</b></span></a> cat&#363;hi bhikkhave dhammehi samann&#257;gato b&#257;lo abyatto, asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4">K&#257;yaduccaritena, vacīduccaritena, manoduccaritena, micch&#257;diṭṭhiy&#257;. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti. Ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavati. Katamehi cat&#363;hi?</p>

					<p class="f4">K&#257;yasucaritena, vacīsucaritena, manosucaritena, samm&#257;diṭṭhiy&#257;. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">[BJT Page 440]<br />
					4. 5. 3. 3.<br />
					(Dutiya b&#257;la paṇḍita sutta&#7747;)</p>

					<p class="f4">23. Cat&#363;hi bhikkhave dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4">K&#257;yaduccaritena, vacīduccaritena, manoduccaritena, akata&#241;&#241;ut&#257; akatavedit&#257;ya. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavati. Katamehi cat&#363;hi?</p>

					<p class="f4">K&#257;yasucaritena, vacīsucaritena, manosucaritena, kata&#241;&#241;ut&#257; katavedit&#257;ya. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatī ti.</p>

					<p class="f4">4. 5. 3. 4.<br />
					(Tatiya b&#257;la paṇḍita sutta&#7747;)</p>

					<p class="f4">24. Cat&#363;hi bhikkhave dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati, s&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4">P&#257;&#7751;&#257;tip&#257;tī hoti. Adinn&#257;d&#257;yī hoti. K&#257;mesu micch&#257;c&#257;rī hoti. Mus&#257;v&#257;dī hoti. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavati. Katamehi cat&#363;hi?</p>

					<p class="f4">P&#257;&#7751;&#257;tip&#257;t&#257; paṭivirato hoti. Adinn&#257;d&#257;n&#257; paṭivirato hoti. K&#257;mesu micch&#257;c&#257;r&#257; paṭivirato hoti. Mus&#257;v&#257;d&#257; paṭivirato hoti. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">4. 5. 3. 5.<br />
					(Catuttha b&#257;la paṇḍita sutta&#7747;)</p>

					<p class="f4">Cat&#363;hi bhikkhave dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4">Micch&#257;diṭṭhiko hoti. Micch&#257;sa&#7749;kappo hoti. Micch&#257;v&#257;co hoti. Micch&#257;kammanto hoti. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavati. Katamehi cat&#363;hi?</p>

					<p class="f4">Samm&#257;diṭṭhiko hoti. Samm&#257;sa&#7749;kappo hoti. Samm&#257;v&#257;co hoti. Samm&#257;kammanto hoti. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">[BJT Page 442]</p>

					<p class="f4">4. 5. 3. 6.<br />
					(Pa&#241;cama b&#257;la paṇḍita sutta&#7747;)</p>

					<p class="f4">26. Cat&#363;hi bhikkhave dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4">Micch&#257;&#257;jīvo hoti. Micch&#257;v&#257;y&#257;mo hoti. Micch&#257;satī hoti. Micch&#257;sam&#257;dhī hoti. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti. S&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi? Samm&#257;&#257;jīvo hoti, samm&#257;v&#257;y&#257;mo hoti, samm&#257;sati hoti, samm&#257;sam&#257;dhī hoti. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">4. 5. 3. 7.<br />
					(Chaṭṭha b&#257;la paṇḍita sutta&#7747;)</p>

					<p class="f4">27. Cat&#363;hi bhikkhave dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti. S&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4">Adiṭṭhe diṭṭhav&#257;dī hoti. Asute sutav&#257;dī hoti. Amute mutav&#257;dī hoti. Avi&#241;&#241;&#257;te vi&#241;&#241;&#257;tav&#257;dī hoti. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti. S&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavati. Katamehi cat&#363;hi?</p>

					<p class="f4">Adiṭṭhe adiṭṭhav&#257;dī hoti. Asute asutav&#257;dī hoti. Amute amutav&#257;dī hoti. Avi&#241;&#241;&#257;te avi&#241;&#241;&#257;tav&#257;dī hoti. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">4. 5. 3. 8.<br />
					(Sattama b&#257;la paṇḍita sutta&#7747;)</p>

					<p class="f4">28. Cat&#363;hi bhikkhave dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4">Diṭṭhe adiṭṭhav&#257;dī hoti. Sute asutav&#257;dī hoti. Mute amutav&#257;dī hoti. Vi&#241;&#241;&#257;te avi&#241;&#241;&#257;tav&#257;dī hoti. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti. Ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavati. Katamehi cat&#363;hi?</p>

					<p class="f4">Diṭṭhe diṭṭhav&#257;dī hoti. Sute sutav&#257;dī hoti. Mute mutav&#257;dī hoti. Vi&#241;&#241;&#257;te vi&#241;&#241;&#257;tav&#257;dī hoti. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">[BJT Page 444]<br />
					4. 5. 3. 9.<br />
					(Aṭṭhama b&#257;la paṇḍita sutta&#7747;)</p>

					<p class="f4">29. Cat&#363;hi bhikkhave dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4">Assaddho hoti, dussīlo hoti. Ahiriko hoti. Anottappī hoti. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavati. Kamehi cat&#363;hi?</p>

					<p class="f4">Saddho hoti. Sīlav&#257; hoti. Hirim&#257; hoti. Ottappī hoti. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">4. 5. 3. 10.<br />
					(Navama b&#257;la paṇḍita sutta&#7747;)</p>

					<p class="f4">30. Cat&#363;hi bhikkhave dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati. Katamehi cat&#363;hi?</p>

					<p class="f4"><a id="pg230"><span class="f2 g"><b>[page 230]</b></span></a> assaddho hoti. Dussīlo hoti. Kusīto hoti. Duppa&#241;&#241;o hoti. Imehi kho bhikkhave cat&#363;hi dhammehi samann&#257;gato b&#257;lo abyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#241;ca apu&#241;&#241;a&#7747; pasavati.</p>

					<p class="f4">Cat&#363;hi bhikkhave dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavati. Katamehi cat&#363;hi?</p>

					<p class="f4">Saddho hoti. Sīlav&#257; hoti. &#256;raddhaviriyo hoti. Pa&#241;&#241;av&#257; hoti. Imehi kho bhikkhave cat&#363;hi dhammehi samann&#257;gato paṇḍito byatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti. Ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">4. 5. 3. 11.<br />
					(Kavisutta&#7747;)</p>

					<p class="f4">31. Catt&#257;rome bhikkhave kavī. Katame catt&#257;ro?<br />
					Cint&#257;kavi, sutakavi, atthakavi, paṭibh&#257;nakavi. Ime kho bhikkhave catt&#257;ro kavīti.</p>

					<p class="f4">Sucaritavaggo tatiyo. *</p>

					<p class="f4">* Tassudd&#257;na&#7747;:<br />
					Du-c-carita&#7747; diṭṭhi akata&#241;&#241;&#363; ca p&#257;&#7751;&#257;tip&#257;t&#257;pi dve magg&#257;,<br />
					Dve voh&#257;rakath&#257; vutt&#257; ahirika&#7747; duppa&#241;&#241;akavin&#257; c&#257;ti machasa&#7747; .</p>

					<p class="f4">[BJT Page 446]<br />
					4. Kammavaggo.<br />
					4. 5. 4. 1.<br />
					(Paṭhama kammasutta&#7747;)<br />
					(S&#257;vatthinid&#257;na&#7747;)</p>

					<p class="f4">32. Catt&#257;rim&#257;ni bhikkhave kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;ni. Katam&#257;ni catt&#257;ri?</p>

					<p class="f4">Atthi bhikkhave kamma&#7747; ka&#7751;ha&#7747; ka&#7751;havip&#257;ka&#7747;. Atthi bhikkhave kamma&#7747; sukka&#7747; sukkavip&#257;ka&#7747;. Atthi <a id="pg231"><span class="f2 g"><b>[page 231]</b></span></a> bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;. Atthi bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Im&#257;ni kho bhikkhave catt&#257;ri kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;nīti.</p>

					<p class="f4">4. 5. 4. 2.<br />
					(Dutiya kammasutta&#7747;)</p>

					<p class="f4">33. Catt&#257;rim&#257;ni bhikkhave kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;ni. Katam&#257;ni catt&#257;ri?</p>

					<p class="f4">Atthi bhikkhave kamma&#7747; ka&#7751;ha&#7747; ka&#7751;havip&#257;ka&#7747;. Atthi bhikkhave kamma&#7747; sukka&#7747; sukkavip&#257;ka&#7747;. Atthi bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;. Atthi bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Katama&#241;ca bhikkhave kamma&#7747; ka&#7751;ha&#7747; ka&#7751;havip&#257;ka&#7747;? Idha bhikkhave ekacco saby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharoti, saby&#257;pajjha&#7747; vacīsa&#7749;kh&#257;ra&#7747; abhisa&#7749;kharoti, saby&#257;pajjha&#7747; manosa&#7749;kh&#257;ra&#7747; abhisa&#7749;kharoti. So saby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; vacīsa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; manosa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; loka&#7747; upapajjati. Tamena&#7747; saby&#257;pajjha&#7747; loka&#7747; upapanna&#7747; sam&#257;na&#7747; saby&#257;pajjh&#257; phass&#257; phusanti. So saby&#257;pajjhehi phassehi phuṭṭho sam&#257;no saby&#257;pajjha&#7747; vedana&#7747; vediyati ekantadukkha&#7747;. Seyyath&#257;pi satt&#257; nerayik&#257;. Ida&#7747; vuccati bhikkhave kamma&#7747; ka&#7751;ha&#7747; ka&#7751;havip&#257;ka&#7747;.</p>

					<p class="f4">Katama&#241;ca bhikkhave kamma&#7747; sukka&#7747; sukkavip&#257;ka&#7747;? Idha bhikkhave ekacco aby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharoti, aby&#257;pajjha&#7747; vacīsa&#7749;kh&#257;ra&#7747; abhisa&#7749;kharoti, aby&#257;pajjha&#7747; manosa&#7749;kh&#257;ra&#7747; abhisa&#7749;kharoti. So aby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; vacīsa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; manosa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; loka&#7747; upapajjati. Tamena&#7747; aby&#257;pajjha&#7747; <a id="pg232"><span class="f2 g"><b>[page 232]</b></span></a> loka&#7747; upapanna&#7747; sam&#257;na&#7747; aby&#257;pajjh&#257; phass&#257; phusanti. So aby&#257;pajjhehi phassehi phuṭṭho sam&#257;no aby&#257;pajjha&#7747; vedana&#7747; vediyati ekantasukha&#7747;. Seyyath&#257;pi dev&#257; subhaki&#7751;h&#257;. Ida&#7747; vuccati bhikkhave kamma&#7747; sukka&#7747; sukkavip&#257;ka&#7747;.</p>

					<p class="f4">[BJT Page 448]</p>

					<p class="f4">Katama&#241;ca bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;? Idha bhikkhave ekacco saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharoti. So saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi loka&#7747; upapajjati. Tamena&#7747; saby&#257;pajjhampi aby&#257;pajjhampi loka&#7747; upapanna&#7747; sam&#257;na&#7747; saby&#257;pajjh&#257;pi aby&#257;pajjh&#257;pi phass&#257; phusanti. So saby&#257;pajjhehipi aby&#257;pajjhehipi phassehi phuṭṭho sam&#257;no saby&#257;pajjhampi aby&#257;pajjhampi vedana&#7747; vediyati voki&#7751;&#7751;asukhadukkha&#7747;. Seyyath&#257;pi manuss&#257; ekacce ca dev&#257; ekacce ca vinip&#257;tik&#257;. Ida&#7747; vuccati bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;.</p>

					<p class="f4">Katama&#241;ca bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati? Tatra bhikkhave yamida&#7747; kamma&#7747; ka&#7751;ha&#7747; ka&#7751;havip&#257;ka&#7747; tassa pah&#257;&#7751;&#257;ya y&#257; cetan&#257;, yampida&#7747; kamma&#7747; sukka&#7747; sukkavip&#257;ka&#7747; tassa pah&#257;&#7751;&#257;ya y&#257; cetan&#257;, yampida&#7747; kamma&#7747; ka&#7751;hasukka&#7747; ka&#7751;hasukkavip&#257;ka&#7747; tassa pah&#257;&#7751;&#257;ya y&#257; cetan&#257;, ida&#7747; vuccati bhikkhave kamma&#7747; aka&#7751;ha&#7747; asukka&#7747; aka&#7751;ha asukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Im&#257;ni kho bhikkhave catt&#257;ri kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;nīti.</p>

					<p class="f4">4. 5. 4. 3.<br />
					(Tatiya kamma sutta&#7747;)</p>

					<p class="f4">34. Atha kho sikh&#257;moggall&#257;no br&#257;hma&#7751;o yena bhagav&#257; tenupasa&#7749;kami. Upasa&#7749;kamitv&#257; bhagavat&#257; saddhi&#7747; sammodi. Sammodanīya&#7747; katha&#7747; s&#257;r&#257;&#7751;īya&#7747; vītis&#257;retv&#257; ekamanta&#7747; nisīdi. Ekamanta&#7747; nisinno kho sikh&#257;moggall&#257;no br&#257;hma&#7751;o bhagavanta&#7747; etadavoca:</p>

					<p class="f4">Purim&#257;ni bho gotama divas&#257;ni purimatar&#257;ni so&#7751;ak&#257;yano m&#257;&#7751;avo yen&#257;ha&#7747; tenupasa&#7749;kami. Upasa&#7749;kamitv&#257; ma&#7747; etadavoca:</p>

					<p class="f4">Sama&#7751;o gotamo sabbakamm&#257;na&#7747; akiriya&#7747; pa&#241;&#241;&#257;peti. Sabbakamm&#257;na&#7747; kho pana akiriya&#7747; pa&#241;&#241;&#257;pento uccheda&#7747; &#257;ha lokassa. Kammasacc&#257;ya&#7747; bho loko, kammasam&#257;rambhaṭṭh&#257;yīti.<br />
					(Bhagav&#257;:)<br />
					Dassanampi kho aha&#7747; br&#257;hma&#7751;a so&#7751;ak&#257;yanassa m&#257;&#7751;avassa n&#257;bhij&#257;n&#257;mi. Kuto panevar&#363;po kath&#257;sall&#257;po?</p>

					<p class="f4">[BJT Page 450]<br />
					Catt&#257;rim&#257;ni br&#257;hma&#7751;a kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;ni. Katam&#257;ni catt&#257;ri?<br />
					Atthi br&#257;hma&#7751;a kamma&#7747; ka&#7751;ha&#7747; ka&#7751;havip&#257;ka&#7747;. Atthi br&#257;hma&#7751;a kamma&#7747; sukka&#7747; sukkavip&#257;ka&#7747;. Atthi br&#257;hma&#7751;a kamma&#7747; ka&#7751;hasukka&#7747; ka&#7751;hasukkavip&#257;ka&#7747;. <a id="pg233"><span class="f2 g"><b>[page 233]</b></span></a> atthi br&#257;hma&#7751;a kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Katama&#241;ca br&#257;hma&#7751;a kamma&#7747; ka&#7751;ha&#7747; ka&#7751;havip&#257;ka&#7747;? Idha br&#257;hma&#7751;a ekacco saby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharoti, saby&#257;pajjha&#7747; vacīsa&#7749;kh&#257;ra&#7747; abhisa&#7749;kharoti, saby&#257;pajjha&#7747; manosa&#7749;kh&#257;ra&#7747; abhisa&#7749;kharoti. So saby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; vacīsa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; manosa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; loka&#7747; upapajjati. Tamena&#7747; saby&#257;pajjha&#7747; loka&#7747; upapanna&#7747; sam&#257;na&#7747; saby&#257;pajjh&#257; phass&#257; phusanti. So saby&#257;pajjhehi phassehi phuṭṭho sam&#257;no saby&#257;pajjha&#7747; vedana&#7747; vediyati ekantadukkha&#7747;. Seyyath&#257;pi satt&#257; nerayik&#257;. Ida&#7747; vuccati br&#257;hma&#7751;a kamma&#7747; ka&#7751;ha&#7747; ka&#7751;havip&#257;ka&#7747;.</p>

					<p class="f4">Katama&#241;ca br&#257;hma&#7751;a kamma&#7747; sukka&#7747; sukkavip&#257;ka&#7747;? Idha br&#257;hma&#7751;a ekacco aby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharoti, aby&#257;pajjha&#7747; vacīsa&#7749;kh&#257;ra&#7747; abhisa&#7749;kharoti, aby&#257;pajjha&#7747; manosa&#7749;kh&#257;ra&#7747; abhisa&#7749;kharoti. So aby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; vacīsa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; manosa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; loka&#7747; upapajjati. Tamena&#7747; aby&#257;pajjha&#7747; loka&#7747; upapanna&#7747; phass&#257; phusanti so aby&#257;pajjhehi phassehi phuṭṭho sam&#257;no aby&#257;pajjha&#7747; vedana&#7747; vediyati ekantasukha&#7747;. Seyyath&#257;pi dev&#257; subhaki&#7751;h&#257;. Ida&#7747; vuccati br&#257;hma&#7751;a kamma&#7747; sukka&#7747; sukkavip&#257;ka&#7747;.</p>

					<p class="f4">Katama&#241;ca br&#257;hma&#7751;a kamma&#7747; ka&#7751;hasukka&#7747; ka&#7751;hasukkavip&#257;ka&#7747;? Idha br&#257;hma&#7751;a ekacco saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharoti. So saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi loka&#7747; upapajjati. Tamena&#7747; saby&#257;pajjhampi aby&#257;pajjhampi loka&#7747; upapanna&#7747; sam&#257;na&#7747; saby&#257;pajjh&#257;pi aby&#257;pajjh&#257;pi phass&#257; phusanti. So saby&#257;pajjhehipi aby&#257;pajjhehipi phassehi phuṭṭho sam&#257;no saby&#257;pajjhampi aby&#257;pajjhampi vedana&#7747; vediyati voki&#7751;&#7751;asukhadukkha&#7747;. Seyyath&#257;pi manuss&#257; ekacce ca dev&#257; ekacce ca vinip&#257;tik&#257;. Ida&#7747; vuccati br&#257;hma&#7751;a kamma&#7747; ka&#7751;hasukka&#7747; ka&#7751;hasukkavip&#257;ka&#7747;.</p>

					<p class="f4">Katama&#241;ca br&#257;hma&#7751;a kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati? Tatra br&#257;hma&#7751;a yamida&#7747; kamma&#7747; ka&#7751;ha&#7747; ka&#7751;havip&#257;ka&#7747; tassa pah&#257;&#7751;&#257;ya y&#257; cetan&#257;, yampida&#7747; kamma&#7747; sukka&#7747; sukkavip&#257;ka&#7747; tassa pah&#257;&#7751;&#257;ya y&#257; cetan&#257;, yampida&#7747; kamma&#7747; ka&#7751;hasukka&#7747; ka&#7751;hasukkavip&#257;ka&#7747; tassa pah&#257;&#7751;&#257;ya y&#257; cetan&#257;, ida&#7747; vuccati br&#257;hma&#7751;a kamma&#7747; aka&#7751;ha&#7747; asukka&#7747; aka&#7751;ha asukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Im&#257;ni kho br&#257;hma&#7751;a catt&#257;ri kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;nīti.</p>

					<p class="f4">[BJT Page 452]<br />
					4. 5. 4. 4.<br />
					(Catuttha kammasutta&#7747;)</p>

					<p class="f4">35. Catt&#257;rim&#257;ni bhikkhave kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;ni. Katam&#257;ni catt&#257;ri?<br />
					<a id="pg234"><span class="f2 g"><b>[page 234]</b></span></a> atthi bhikkhave kamma&#7747; ka&#7751;ha&#7747; ka&#7751;havip&#257;ka&#7747;. Atthi bhikkhave kamma&#7747; sukka&#7747; sukkavip&#257;ka&#7747;. Atthi bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;. Atthi bhikkhave kamma&#7747; aka&#7751;ha&#7747; asukka&#7747; aka&#7751;h&#257;sukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Katama&#241;ca bhikkhave kamma&#7747; ka&#7751;ha&#7747; ka&#7751;havip&#257;ka&#7747;? Idha bhikkhave ekacco p&#257;&#7751;&#257;tip&#257;tī hoti, adinn&#257;d&#257;yī hoti, k&#257;mesu micch&#257;c&#257;rī hoti, mus&#257;v&#257;dī hoti, sur&#257;merayamajjapam&#257;daṭṭh&#257;yī hoti. <a id="pg235"><span class="f2 g"><b>[page 235]</b></span></a> ida&#7747; vuccati bhikkhave kamma&#7747; ka&#7751;ha&#7747; ka&#7751;havip&#257;ka&#7747;.</p>

					<p class="f4">Katama&#241;ca bhikkhave kamma&#7747; sukka&#7747; sukkavip&#257;ka&#7747;? Idha bhikkhave ekacco p&#257;&#7751;&#257;tip&#257;t&#257; paṭivirato hoti, adinn&#257;d&#257;n&#257; paṭivirato hoti, k&#257;mesu micch&#257;c&#257;r&#257; paṭivirato hoti, mus&#257;v&#257;d&#257; paṭivirato hoti, sur&#257;merayamajjapam&#257;daṭṭh&#257;n&#257; paṭivirato hoti. Ida&#7747; vuccati bhikkhave kamma&#7747; sukka&#7747; sukkavip&#257;ka&#7747;.</p>

					<p class="f4">Katama&#241;ca bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;? Idha bhikkhave ekacco saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharoti. So saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi loka&#7747; upapajjati. Tamena&#7747; saby&#257;pajjhampi aby&#257;pajjhampi loka&#7747; upapanna&#7747; sam&#257;na&#7747; saby&#257;pajjh&#257;pi aby&#257;pajjh&#257;pi phass&#257; phusanti. So saby&#257;pajjhehipi aby&#257;pajjhehipi phassehi phuṭṭho sam&#257;no saby&#257;pajjhampi aby&#257;pajjhampi vedana&#7747; vediyati voki&#7751;&#7751;asukhadukkha&#7747;. Seyyath&#257;pi manuss&#257; ekacce ca dev&#257; ekacce ca vinip&#257;tik&#257;. Ida&#7747; vuccati bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;.</p>

					<p class="f4">Katama&#241;ca bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati? Tatra bhikkhave yamida&#7747; kamma&#7747; ka&#7751;ha&#7747; ka&#7751;havip&#257;ka&#7747; tassa pah&#257;&#7751;&#257;ya y&#257; cetan&#257;, yampida&#7747; kamma&#7747; sukka&#7747; sukkavip&#257;ka&#7747; tassa pah&#257;&#7751;&#257;ya y&#257; cetan&#257;, yampida&#7747; kamma&#7747; ka&#7751;hasukka&#7747; ka&#7751;hasukkavip&#257;ka&#7747; tassa pah&#257;&#7751;&#257;ya y&#257; cetan&#257;, ida&#7747; vuccati bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Im&#257;ni kho bhikkhave catt&#257;ri kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;nīti.</p>

					<p class="f4">4. 5. 4. 5.<br />
					(Pa&#241;cama kammasutta&#7747;)</p>

					<p class="f4">Catt&#257;rim&#257;ni bhikkhave kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;ni. Katam&#257;ni catt&#257;ri?</p>

					<p class="f4">Atthi bhikkhave kamma&#7747; ka&#7751;ha&#7747; ka&#7751;havip&#257;ka&#7747;. Atthi bhikkhave kamma&#7747; sukka&#7747; sukkavip&#257;ka&#7747;. Atthi bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;. Atthi bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">[BJT Page 454]</p>

					<p class="f4">Katama&#241;ca bhikkhave kamma&#7747; ka&#7751;ha&#7747; ka&#7751;havip&#257;ka&#7747;? Idha bhikkhave ekaccena m&#257;t&#257; jīvit&#257; voropit&#257; hoti, pit&#257; jīvit&#257; voropito hoti, araha&#7747; jīvit&#257; voropito hoti, tath&#257;gatassa duṭṭhena cittena lohita&#7747; upp&#257;dit&#257; hoti. Sa&#7749;ghopi bhinno hoti. Ida&#7747; vuccati bhikkhave kamma&#7747; ka&#7751;ha&#7747; ka&#7751;havip&#257;ka&#7747;.</p>

					<p class="f4">Katama&#241;ca bhikkhave kamma&#7747; sukka&#7747; sukkavip&#257;ka&#7747;? <a id="pg236"><span class="f2 g"><b>[page 236]</b></span></a> idha bhikkhave ekacco p&#257;&#7751;&#257;tip&#257;t&#257; paṭivirato hoti, adinn&#257;d&#257;n&#257; paṭivirato hoti, k&#257;mesu micch&#257;c&#257;r&#257; paṭivirato hoti, mus&#257;v&#257;d&#257; paṭivirato hoti, pisu&#7751;&#257;v&#257;c&#257; paṭivirato hoti, pharus&#257;v&#257;c&#257; paṭivirato hoti, samphappal&#257;p&#257; paṭivirato hoti, anabhijjh&#257;lu hoti, aby&#257;pannacitto hoti, samm&#257;diṭṭhiko hoti. Ida&#7747; vuccati bhikkhave kamma&#7747; sukka&#7747; sukkavip&#257;ka&#7747;.</p>

					<p class="f4">Katama&#241;ca bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;? <a id="pg237"><span class="f2 g"><b>[page 237]</b></span></a> idha bhikkhave ekacco saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharoti. So saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi loka&#7747; upapajjati. Tamena&#7747; saby&#257;pajjhampi aby&#257;pajjhampi loka&#7747; upapanna&#7747; sam&#257;na&#7747; saby&#257;pajjh&#257;pi aby&#257;pajjh&#257;pi phass&#257; phusanti. So saby&#257;pajjhehipi aby&#257;pajjhehipi phassehi phuṭṭho sam&#257;no saby&#257;pajjhampi aby&#257;pajjhampi vedana&#7747; vediyati voki&#7751;&#7751;asukhadukkha&#7747;. Seyyath&#257;pi manuss&#257; ekacce ca dev&#257; ekacce ca vinip&#257;tik&#257;. Ida&#7747; vuccati bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;.</p>

					<p class="f4">Katama&#241;ca bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati? Tatra bhikkhave yamida&#7747; kamma&#7747; ka&#7751;ha&#7747; ka&#7751;havip&#257;ka&#7747; tassa pah&#257;&#7751;&#257;ya y&#257; cetan&#257;, yampida&#7747; kamma&#7747; sukka&#7747; sukkavip&#257;ka&#7747; tassa pah&#257;&#7751;&#257;ya y&#257; cetan&#257;, yampida&#7747; kamma&#7747; ka&#7751;hasukka&#7747; ka&#7751;hasukkavip&#257;ka&#7747; tassa pah&#257;&#7751;&#257;ya y&#257; cetan&#257;, ida&#7747; vuccati bhikkhave kamma&#7747; aka&#7751;ha&#7747; asukka&#7747; aka&#7751;h&#257;sukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Im&#257;ni kho bhikkhave catt&#257;ri kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;nīti.</p>

					<p class="f4">4. 5. 4. 6.<br />
					(Chaṭṭhakammasutta&#7747;)</p>

					<p class="f4">37. Catt&#257;rim&#257;ni bhikkhave kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;ni. Katam&#257;ni catt&#257;ri?</p>

					<p class="f4">Atthi bhikkhave kamma&#7747; ka&#7751;ha&#7747; ka&#7751;havip&#257;ka&#7747;. Atthi bhikkhave kamma&#7747; sukka&#7747; sukkavip&#257;ka&#7747;. Atthi bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;. Atthi bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Katama&#241;ca bhikkhave kamma&#7747; ka&#7751;ha&#7747; ka&#7751;havip&#257;ka&#7747;? Idha bhikkhave ekacco saby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharoti, saby&#257;pajjha&#7747; vacīsa&#7749;kh&#257;ra&#7747; abhisa&#7749;kharoti, saby&#257;pajjha&#7747; manosa&#7749;kh&#257;ra&#7747; abhisa&#7749;kharoti. So saby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; vacīsa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; manosa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; loka&#7747; upapajjati. Tamena&#7747; saby&#257;pajjha&#7747; loka&#7747; upapanna&#7747; sam&#257;na&#7747; saby&#257;pajjh&#257; phass&#257; phusanti. So saby&#257;pajjhehi phassehi phuṭṭho sam&#257;no saby&#257;pajjha&#7747; vedana&#7747; vediyati ekantadukkha&#7747;. Seyyath&#257;pi satt&#257; nerayik&#257;. Ida&#7747; vuccati bhikkhave kamma&#7747; ka&#7751;ha&#7747; ka&#7751;havip&#257;ka&#7747;.</p>

					<p class="f4">Katama&#241;ca bhikkhave kamma&#7747; sukka&#7747; sukkavip&#257;ka&#7747;? Idha bhikkhave ekacco aby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharoti, aby&#257;pajjha&#7747; vacīsa&#7749;kh&#257;ra&#7747; abhisa&#7749;kharoti, aby&#257;pajjha&#7747; manosa&#7749;kh&#257;ra&#7747; abhisa&#7749;kharoti. So aby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; vacīsa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; manosa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; loka&#7747; upapajjati. Tamena&#7747; aby&#257;pajjha&#7747; loka&#7747; upapanna&#7747; sam&#257;na&#7747; aby&#257;pajjh&#257; phass&#257; phusanti. So aby&#257;pajjhehi phassehi phuṭṭho sam&#257;no aby&#257;pajjha&#7747; vedana&#7747; vediyati ekantasukha&#7747;. Seyyath&#257;pi dev&#257; subhaki&#7751;h&#257;. Ida&#7747; vuccati bhikkhave kamma&#7747; sukka&#7747; sukkavip&#257;ka&#7747;.</p>

					<p class="f4">Katama&#241;ca bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;? Idha bhikkhave ekacco saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharoti. So saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi loka&#7747; upapajjati. Tamena&#7747; saby&#257;pajjhampi aby&#257;pajjhampi loka&#7747; upapanna&#7747; sam&#257;na&#7747; saby&#257;pajjh&#257;pi aby&#257;pajjh&#257;pi phass&#257; phusanti. So saby&#257;pajjhehipi aby&#257;pajjhehipi phassehi phuṭṭho sam&#257;no saby&#257;pajjhampi aby&#257;pajjhampi vedana&#7747; vediyati voki&#7751;&#7751;asukhadukkha&#7747;. Seyyath&#257;pi manuss&#257; ekacce ca dev&#257; ekacce ca vinip&#257;tik&#257;. Ida&#7747; vuccati bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;.</p>

					<p class="f4">[BJT Page 456]<br />
					Katama&#241;ca bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati? Samm&#257;diṭṭhi, samm&#257;sa&#7749;kappo, samm&#257;v&#257;c&#257;, samm&#257;kammanto, samm&#257;&#257;jīvo, samm&#257;v&#257;y&#257;mo, samm&#257;sati, samm&#257;sam&#257;dhī. Ida&#7747; vuccati bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Im&#257;ni kho bhikkhave catt&#257;ri kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;nīti.</p>

					<p class="f4">4. 5. 4. 7.<br />
					(Sattamakammasutta&#7747;)</p>

					<p class="f4">38. Catt&#257;rim&#257;ni bhikkhave kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;ni. Katam&#257;ni catt&#257;ri?</p>

					<p class="f4">Atthi bhikkhave kamma&#7747; ka&#7751;ha&#7747; ka&#7751;havip&#257;ka&#7747;. Atthi bhikkhave kamma&#7747; sukka&#7747; sukkavip&#257;ka&#7747;. Atthi bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;. Atthi bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Katama&#241;ca bhikkhave kamma&#7747; ka&#7751;ha&#7747; ka&#7751;havip&#257;ka&#7747;? Idha bhikkhave ekacco saby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharoti, saby&#257;pajjha&#7747; vacīsa&#7749;kh&#257;ra&#7747; abhisa&#7749;kharoti, saby&#257;pajjha&#7747; manosa&#7749;kh&#257;ra&#7747; abhisa&#7749;kharoti. So saby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; vacīsa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; manosa&#7749;kh&#257;ra&#7747; abhisa&#7749;kharitv&#257; saby&#257;pajjha&#7747; loka&#7747; upapajjati. Tamena&#7747; saby&#257;pajjha&#7747; loka&#7747; upapanna&#7747; sam&#257;na&#7747; saby&#257;pajjh&#257; phass&#257; phusanti. So saby&#257;pajjhehi phassehi phuṭṭho sam&#257;no saby&#257;pajjha&#7747; vedana&#7747; vediyati ekantadukkha&#7747;. Seyyath&#257;pi satt&#257; nerayik&#257;. Ida&#7747; vuccati bhikkhave kamma&#7747; ka&#7751;ha&#7747; ka&#7751;havip&#257;ka&#7747;.</p>

					<p class="f4">Katama&#241;ca bhikkhave kamma&#7747; sukka&#7747; sukkavip&#257;ka&#7747;? Idha bhikkhave ekacco aby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharoti, aby&#257;pajjha&#7747; vacīsa&#7749;kh&#257;ra&#7747; abhisa&#7749;kharoti, aby&#257;pajjha&#7747; manosa&#7749;kh&#257;ra&#7747; abhisa&#7749;kharoti. So aby&#257;pajjha&#7747; k&#257;yasa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; vacīsa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; manosa&#7749;kh&#257;ra&#7747; abhisa&#7749;kharitv&#257; aby&#257;pajjha&#7747; loka&#7747; upapajjati. Tamena&#7747; aby&#257;pajjha&#7747; loka&#7747; upapanna&#7747; sam&#257;na&#7747; aby&#257;pajjh&#257; phass&#257; phusanti. So aby&#257;pajjhehi phassehi phuṭṭho sam&#257;no aby&#257;pajjha&#7747; vedana&#7747; vediyati ekantasukha&#7747;. Seyyath&#257;pi dev&#257; subhaki&#7751;h&#257;. Ida&#7747; vuccati bhikkhave kamma&#7747; sukka&#7747; sukkavip&#257;ka&#7747;.</p>

					<p class="f4">Katama&#241;ca bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;?Idha bhikkhave ekacco saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharoti, saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharoti. So saby&#257;pajjhampi aby&#257;pajjhampi k&#257;yasa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi vacīsa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi manosa&#7749;kh&#257;ra&#7747; abhisa&#7749;kharitv&#257; saby&#257;pajjhampi aby&#257;pajjhampi loka&#7747; upapajjati. Tamena&#7747; saby&#257;pajjhampi aby&#257;pajjhampi loka&#7747; upapanna&#7747; sam&#257;na&#7747; saby&#257;pajjh&#257;pi aby&#257;pajjh&#257;pi phass&#257; phusanti. So saby&#257;pajjhehipi aby&#257;pajjhehipi phassehi phuṭṭho sam&#257;no saby&#257;pajjhampi aby&#257;pajjhampi vedana&#7747; vediyati voki&#7751;&#7751;asukhadukkha&#7747;. Seyyath&#257;pi manuss&#257; ekacce ca dev&#257; ekacce ca vinip&#257;tik&#257;. Ida&#7747; vuccati bhikkhave kamma&#7747; ka&#7751;hasukka&#7747; ka&#7751;hasukkavip&#257;ka&#7747;.</p>

					<p class="f4">Katama&#241;ca bhikkhave kamma&#7747; aka&#7751;ha&#7747; asukka&#7747; aka&#7751;haasukkavip&#257;ka&#7747; kammakkhay&#257;ya sa&#7747;vattati? Satisambojjha&#7749;go, dhammavicayasambojjha&#7749;go, viriyasambojjha&#7749;go, pītisambojjha&#7749;go, passaddhisambojjha&#7749;go, sam&#257;dhisambojjha&#7749;go, upekkh&#257;sambojjha&#7749;go. Ida&#7747; vuccati bhikkhave kamma&#7747; aka&#7751;ha&#7747; asukka&#7747; aka&#7751;ha asukkavip&#257;ka&#7747; kammakkhay&#257;ya sa&#7747;vattati.</p>

					<p class="f4">Im&#257;ni kho bhikkhave catt&#257;ri kamm&#257;ni may&#257; saya&#7747; abhi&#241;&#241;&#257; sacchikatv&#257; pavedit&#257;nīti.</p>

					<p class="f4">4. 5. 4. 8.<br />
					(S&#257;vajja anavajjakammasutta&#7747;)</p>

					<p class="f4">39. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">S&#257;vajjena k&#257;yakammena, s&#257;vajjena vacīkammena, s&#257;vajjena manokammena, s&#257;vajj&#257;ya diṭṭhiy&#257;.</p>

					<p class="f4">[BJT Page 458]<br />
					Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Anavajjena k&#257;yakammena, anavajjena vacīkammena, anavajjena manokammena, anavajj&#257;ya diṭṭhiy&#257;.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 5. 4. 9.<br />
					(Saby&#257;pajjha aby&#257;pajjhakammasutta&#7747;)</p>

					<p class="f4">40. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Saby&#257;pajjhena k&#257;yakammena, saby&#257;pajjhena vacīkammena, saby&#257;pajjhena manokammena, saby&#257;pajjh&#257;ya diṭṭhiy&#257;, imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4"><a id="pg238"><span class="f2 g"><b>[page 238]</b></span></a> cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Aby&#257;pajjhena k&#257;yakammena, aby&#257;pajjhena vacīkammena, aby&#257;pajjhena manokammena, aby&#257;pajjh&#257;ya diṭṭhiy&#257;.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 5. 4. 10.</p>

					<p class="f4">( Sama&#7751;asutta&#7747; )</p>

					<p class="f4">41. Idheva bhikkhave sama&#7751;o, idha dutiyo sama&#7751;o, idha tatiyo sama&#7751;o, idha catuttho sama&#7751;o, su&#241;&#241;&#257; parappav&#257;d&#257; sama&#7751;ehi a&#241;&#241;eti. Evameta&#7747; bhikkhave samm&#257; sīhan&#257;da&#7747; nadatha.</p>

					<p class="f4">Katamo ca bhikkhave sama&#7751;o? Idha bhikkhave bhikkhu ti&#7751;&#7751;a&#7747; sa&#7747;yojan&#257;na&#7747; parikkhay&#257; sot&#257;panno hoti avinip&#257;tadhammo niyato sambodhipar&#257;ya&#7751;o. Aya&#7747; bhikkhave sama&#7751;o.</p>

					<p class="f4">Katamo ca bhikkhave dutiyo sama&#7751;o? Idha bhikkhave bhikkhu ti&#7751;&#7751;a&#7747; sa&#7747;yojan&#257;na&#7747; parikkhay&#257; r&#257;gadosamoh&#257;na&#7747; tanutt&#257; sakad&#257;g&#257;mī hoti, sakideva ima&#7747; loka&#7747; &#257;gantv&#257; dukkhassanta&#7747; karoti. Aya&#7747; bhikkhave dutiyo sama&#7751;o.</p>

					<p class="f4">[BJT Page 460]<br />
					Katamo ca bhikkhave tatiyo sama&#7751;o? Idha bhikkhave bhikkhu pa&#241;canna&#7747; orambh&#257;giy&#257;na&#7747; sa&#7747;yojan&#257;na&#7747; parikkhay&#257; opap&#257;tiko hoti tattha parinibb&#257;yī an&#257;vattidhammo tasm&#257; lok&#257; aya&#7747; bhikkhave tatiyo sama&#7751;o.</p>

					<p class="f4">Katamo ca bhikkhave catuttho sama&#7751;o? Idha bhikkhave bhikkhu &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati. Aya&#7747; bhikkhave catuttho sama&#7751;o.</p>

					<p class="f4">Idheva bhikkhave sama&#7751;o, idha dutiyo sama&#7751;o, idha tatiyo sama&#7751;o, idha catuttho sama&#7751;o. Su&#241;&#241;&#257; parappav&#257;d&#257; sama&#7751;ehi a&#241;&#241;e'ti. Evameta&#7747; bhikkhave samm&#257; sīhan&#257;da&#7747; nadath&#257;ti.</p>

					<p class="f4">4. 4. 5. 11.<br />
					(Sappuris&#257;nisa&#7747;sasutta&#7747;)</p>

					<p class="f4">42. <a id="pg239"><span class="f2 g"><b>[page 239]</b></span></a> sappurisa&#7747; bhikkhave niss&#257;ya catt&#257;ro &#257;nisa&#7747;s&#257; p&#257;ṭika&#7749;kh&#257;. Katame catt&#257;ro?</p>

					<p class="f4">Ariyena sīlena va&#7693;&#7693;hati, ariyena sam&#257;dhin&#257; va&#7693;&#7693;hati, ariy&#257;ya pa&#241;&#241;&#257;ya va&#7693;&#7693;hati, ariy&#257;ya vimuttiy&#257; va&#7693;&#7693;hati.<br />
					Sappurisa&#7747; bhikkhave niss&#257;ya ime catt&#257;ro &#257;nisa&#7747;s&#257; p&#257;ṭika&#7749;kh&#257;ti.</p>

					<p class="f4">Kammavaggo catuttho. *</p>

					<p class="f4">Tassudd&#257;na&#7747;:<br />
					* Sa&#7747;khittavitth&#257;ra so&#7751;ak&#257;yana sikkh&#257;pada&#7747; ariyamaggo<br />
					S&#257;vajja&#241;ceva aby&#257;pajjha&#7747; sama&#7751;o va sappuris&#257;nisa&#7747;soti. Machasa&#7747;.</p>

					<p class="f4">[BJT Page 462]<br />
					5. &#256;pattibhayavaggo<br />
					4. 5. 5. 1.<br />
					(P&#257;pabhikkhusutta&#7747;)</p>

					<p class="f4">43. Eka&#7747; samaya&#7747; bhagav&#257; kosambiya&#7747; viharati ghosit&#257;r&#257;me. Atha kho &#257;yasm&#257; &#257;nando yena bhagav&#257; tenupasa&#7749;kami, upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinna&#7747; kho &#257;yasmanta&#7747; &#257;nanda&#7747; bhagav&#257; etadavoca:</p>

					<p class="f4">Api nu ta&#7747; &#257;nanda adhikara&#7751;a&#7747; v&#363;pasantanti? "Kuto ta&#7747; bhante adhikara&#7751;a&#7747; v&#363;pasamissati, &#257;yasmato bhante anuruddhassa b&#257;hiyo n&#257;ma saddhivih&#257;riko kevalakappa&#7747; sa&#7749;ghabhed&#257;ya ṭhito. Tatth&#257;yasm&#257; anuruddho na ekav&#257;cikampi bha&#7751;itabba&#7747; ma&#241;&#241;atī" ti.</p>

					<p class="f4">Kad&#257; pan&#257;nanda anuruddho sa&#7749;ghamajjhe adhikara&#7751;esu voyu&#241;jati? Nanu &#257;nanda y&#257;ni k&#257;ni ci adhikara&#7751;&#257;ni uppajjanti sabb&#257;ni t&#257;ni tumhe ceva v&#363;pasametha s&#257;riputtamoggall&#257;n&#257; ca.</p>

					<p class="f4">Catt&#257;rome &#257;nanda atthavase sampassam&#257;no p&#257;pabhikkhu sa&#7749;ghabhedena nandati. Katame catt&#257;ro?</p>

					<p class="f4">Idh&#257;nanda p&#257;pabhikkhu dussīlo hoti p&#257;padhammo asuci sa&#7749;kassarasam&#257;c&#257;ro paṭicchannakammanto assama&#7751;o sama&#7751;apaṭi&#241;&#241;o abrahmac&#257;rī brahmac&#257;rīpaṭi&#241;&#241;o <a id="pg240"><span class="f2 g"><b>[page 240]</b></span></a> antop&#363;ti avassuto kasambuj&#257;to. Tassa eva&#7747; hoti: "sace kho ma&#7747; bhikkh&#363; j&#257;nissanti: ' dussīlo p&#257;padhammo asuci sa&#7747;kassarasam&#257;c&#257;ro paṭicchannakammanto assama&#7751;o sama&#7751;apaṭi&#241;&#241;o abrahmac&#257;rī brahmac&#257;rīpaṭi&#241;&#241;o antop&#363;ti avassuto kasambuj&#257;to' ti. Samagg&#257; ma&#7747; sant&#257; n&#257;sissanti. Vagg&#257; pana ma&#7747; na n&#257;sissantī" ti. Ida&#7747; &#257;nanda paṭhama&#7747; atthavasa&#7747; sampassam&#257;no p&#257;pabhikkhu sa&#7749;ghabhedena nandati.</p>

					<p class="f4">Puna ca para&#7747; &#257;nanda p&#257;pabhikkhu micch&#257;diṭṭhiko hoti antagg&#257;hik&#257;ya diṭṭhiy&#257; samann&#257;gato. Tassa eva&#7747; hoti: "sace kho ma&#7747; bhikkh&#363; j&#257;nissanti 'micch&#257;diṭṭhiko antagg&#257;hik&#257;ya diṭṭhiy&#257; samann&#257;gato' ti. Samagg&#257; ma&#7747; sant&#257; n&#257;sissanti. Vagg&#257; pana ma&#7747; na n&#257;sissantī"ti. Ida&#7747; &#257;nanda dutiya&#7747; atthavasa&#7747; sampassam&#257;no p&#257;pabhikkhu sa&#7749;ghabhedena nandati.</p>

					<p class="f4">1. N&#257;sessanti machasa&#7747;.</p>

					<p class="f4">[BJT Page 464]<br />
					Puna ca para&#7747; &#257;nanda p&#257;pabhikkhu micch&#257;&#257;jīvo hoti. Micch&#257;jīvena jīvika&#7747; kappeti. Tassa eva&#7747; hoti: "sace kho ma&#7747; bhikkh&#363; j&#257;nissanti: 'micch&#257;&#257;jīvo micch&#257;&#257;jīvena jīvika&#7747; kappetī' ti. Samagg&#257; pana ma&#7747; n&#257;sissanti. Vagg&#257; pana ma&#7747; na n&#257;sissanti" ti. Ida&#7747; &#257;nanda tatiya&#7747; atthavasa&#7747; sampassam&#257;no p&#257;pabhikkhu sa&#7749;ghabhedena nandati.</p>

					<p class="f4">Puna ca para&#7747; &#257;nanda p&#257;pabhikkhu l&#257;bhak&#257;mo hoti sakk&#257;rak&#257;mo anava&#241;&#241;attik&#257;mo. Tassa eva&#7747; hoti: " sace kho ma&#7747; bhikkhu j&#257;nissanti: ' l&#257;bhak&#257;mo sakk&#257;rak&#257;mo anava&#241;&#241;attik&#257;mo'ti, samagg&#257; ma&#7747; na sakkarissanti na garukarissanti na m&#257;nessanti na p&#363;jessanti. Vagg&#257; pana ma&#7747; sakkarissanti garukarissanti m&#257;nessanti p&#363;jessantī" ti. Ida&#7747; &#257;nanda catuttha&#7747; atthavasa&#7747; sampassam&#257;no p&#257;pabhikkhu sa&#7749;ghabhedena nandati.</p>

					<p class="f4">Ime kho &#257;nanda catt&#257;ro atthavase sampassam&#257;no p&#257;pabhikkhu sa&#7749;ghabhedena nandatīti.</p>

					<p class="f4">4. 5. 5. 2.<br />
					(&#256;pattibhaya sutta&#7747;)</p>

					<p class="f4">44. Catt&#257;rim&#257;ni bhikkhave &#257;pattibhay&#257;ni. Katam&#257;ni catt&#257;ri?</p>

					<p class="f4">Seyyath&#257;pi bhikkhave cora&#7747; &#257;guc&#257;ri&#7747; gahetv&#257; ra&#241;&#241;o dasseyyu&#7747; "aya&#7747; te deva coro &#257;guc&#257;rī, imassa devo daṇḍa&#7747; pa&#7751;et&#363;" ti. Tamena&#7747; r&#257;j&#257; eva&#7747; vadeyya: <a id="pg241"><span class="f2 g"><b>[page 241]</b></span></a> gacchatha bho ima&#7747; purisa&#7747; da&#7735;h&#257;ya rajjuy&#257; pacch&#257;b&#257;ha&#7747; g&#257;&#7735;habandhana&#7747; bandhitv&#257; khuramuṇḍa&#7747; karitv&#257; kharassarena pa&#7751;avena rathiy&#257;ya rathiya&#7747;1. Si&#7749;gh&#257;ṭakena si&#7749;gh&#257;ṭaka&#7747; parinetv&#257; dakkhi&#7751;adv&#257;rena nikkh&#257;metv&#257; dakkhi&#7751;ato nagarassa sīsa&#7747; chindath&#257;ti. Tamena&#7747; ra&#241;&#241;o puris&#257; da&#7735;h&#257;ya rajjuy&#257; pacch&#257;b&#257;ha&#7747; g&#257;&#7735;habandhana&#7747; bandhitv&#257; khuramuṇḍa&#7747; karitv&#257; kharassarena pa&#7751;avena rathiy&#257;ya rathiya&#7747; si&#7749;gh&#257;ṭakena si&#7749;gh&#257;ṭaka&#7747; parinetv&#257; dakkhi&#7751;adv&#257;rena nikkh&#257;metv&#257; dakkhi&#7751;ato nagarassa sīsa&#7747; chindeyyu&#7747;. Tatra&#241;&#241;atarassa thalaṭṭhassa purisassa evamassa p&#257;paka&#7747; vata bho aya&#7747; puriso kamma&#7747; ak&#257;si g&#257;rayha&#7747; sīsacchejja&#7747;, yatra hi n&#257;ma ra&#241;&#241;o puris&#257; da&#7735;h&#257;ya rajjuy&#257; pacch&#257;b&#257;ha&#7747; g&#257;&#7735;habandhana&#7747; bandhitv&#257; khuramuṇḍa&#7747; karitv&#257; kharassarena pa&#7751;avena rathiy&#257;ya rathiya&#7747; si&#7749;gh&#257;ṭakena si&#7749;gh&#257;ṭaka&#7747; parinetv&#257; dakkhi&#7751;adv&#257;rena nikkh&#257;metv&#257; dakkhi&#7751;ato nagarassa sīsa&#7747; chindissanti. So vatass&#257;ha&#7747;2. Evar&#363;pa&#7747; p&#257;pa&#7747; kamma&#7747; na kareyya&#7747;3. G&#257;rayha&#7747; sīsacchejjanti.</p>

					<p class="f4">Evameva kho bhikkhave yassa kassaci bhikkhussa v&#257; bhikkhuniy&#257; v&#257; eva&#7747; tibb&#257; bhayasa&#241;&#241;&#257; paccupaṭṭhit&#257; hoti p&#257;r&#257;jikesu dhammesu, tasseta&#7747; p&#257;ṭika&#7749;kha&#7747;: an&#257;panno v&#257; p&#257;r&#257;jika&#7747; dhamma&#7747; na &#257;pajjissati. &#256;panno v&#257; p&#257;r&#257;jika&#7747; dhamma&#7747; yath&#257;dhamma&#7747; paṭikarissati.</p>

					<p class="f4">1. Rathik&#257;ya rathika&#7747; machasa&#7747; 2. Sovatass&#257;ya&#7747; sīmu. Machasa&#7747;. 3. Na kareyya sīmu. Kareyyasīmu.</p>

					<p class="f4">[BJT Page 466]</p>

					<p class="f4">Seyyath&#257;pi bhikkhave puriso k&#257;&#7735;aka&#7747; vattha&#7747;1. Paridh&#257;ya kese pakiritv&#257; musala&#7747; khandhe &#257;ropetv&#257; mah&#257;janak&#257;ya&#7747; upasa&#7749;kamitv&#257; eva&#7747; vadeyya: "aha&#7747; bhante p&#257;pa&#7747; kamma&#7747; ak&#257;si&#7747; g&#257;rayha&#7747; mosalla&#7747;. Yena me &#257;yasmanto attaman&#257; honti ta&#7747; karomī"ti. Tatra&#241;&#241;atarassa thalaṭṭhassa purisassa evamassa: "p&#257;paka&#7747; vata bho aya&#7747; puriso kamma&#7747; ak&#257;si g&#257;rayha&#7747; mosalla&#7747;, yatra hi n&#257;ma k&#257;&#7735;aka&#7747; vattha&#7747; paridh&#257;ya kese pakiritv&#257; musala&#7747; khandhe &#257;ropetv&#257; mah&#257;janak&#257;ya&#7747; upasa&#7749;kamitv&#257; eva&#7747; vakkhati: 'aha&#7747; bhante p&#257;pa&#7747; kamma&#7747; ak&#257;si&#7747; g&#257;rayha&#7747; mosalla&#7747;. Yena me &#257;yasmanto attaman&#257; honti, ta&#7747; karomī" ti. <a id="pg242"><span class="f2 g"><b>[page 242]</b></span></a> so vatass&#257;ha&#7747; evar&#363;pa&#7747; p&#257;pa&#7747; kamma&#7747; na kareyya&#7747; g&#257;rayha&#7747; mosallanti".</p>

					<p class="f4">Evameva kho bhikkhave yassa kassa ci bhikkhussa v&#257; bhikkhuniy&#257; v&#257; eva&#7747; tibb&#257; bhayasa&#241;&#241;&#257; paccupaṭṭhit&#257; hoti sa&#7749;gh&#257;disesesu dhammesu, tasseta&#7747; p&#257;ṭika&#7749;kha&#7747;: an&#257;panno v&#257; sa&#7749;gh&#257;disesa&#7747; dhamma&#7747; na &#257;pajjissati. &#256;panno v&#257; sa&#7749;gh&#257;disesa&#7747; dhamma&#7747; na &#257;pajjissati. &#256;panno v&#257; sa&#7749;gh&#257;disesa&#7747; dhamma&#7747; yath&#257;dhamma&#7747; paṭikarissati.</p>

					<p class="f4">Seyyath&#257;pi bhikkhave puriso k&#257;&#7735;aka&#7747; vattha&#7747; paridh&#257;ya kese pakiritv&#257; assapuṭa&#7747;2. Khandhe &#257;ropetv&#257; mah&#257;janak&#257;ya&#7747; upasa&#7749;kamitv&#257; eva&#7747; vadeyya: "aha&#7747; bhante p&#257;pa&#7747; kamma&#7747; ak&#257;si&#7747; g&#257;rayha&#7747; assapuṭa&#7747; yena me &#257;yasmanto attaman&#257; honti, ta&#7747; karomī"ti. Ti. Tatra&#241;&#241;atarassa thalaṭṭhassa purisassa evamassa: "p&#257;paka&#7747; vata bho aya&#7747; puriso kamma&#7747; ak&#257;si g&#257;rayha&#7747; assapuṭa&#7747;. Yatra hi n&#257;ma k&#257;&#7735;aka&#7747; vattha&#7747; paridh&#257;ya kese pakiritv&#257; assapuṭa&#7747; khandhe &#257;ropetv&#257; mah&#257;janak&#257;ya&#7747; upasa&#7749;kamitv&#257; eva&#7747; vakkhati: 'aha&#7747; bhante p&#257;pa&#7747; kamma&#7747; ak&#257;si&#7747; g&#257;rayha&#7747; assapuṭa&#7747;. Yena me &#257;yasmanto attaman&#257; honti, ta&#7747; karomī'ti. So vatass&#257;ha&#7747; evar&#363;pa&#7747; p&#257;pa&#7747; kamma&#7747; na kareyya&#7747; g&#257;rayha&#7747; assapuṭanti".</p>

					<p class="f4">Evameva kho bhikkhave yassa kassaci bhikkhussa v&#257; bhikkhuniy&#257; v&#257; eva&#7747; tibb&#257; bhayasa&#241;&#241;&#257; paccupaṭṭhit&#257; hoti p&#257;cittiyesu dhammesu, tasseta&#7747; p&#257;ṭika&#7749;kha&#7747;: an&#257;panno v&#257; p&#257;cittiya&#7747; dhamma&#7747; na &#257;pajjissati. &#256;panno v&#257; p&#257;cittiya&#7747; dhamma&#7747; yath&#257; dhamma&#7747; paṭikarissati.</p>

					<p class="f4">Seyyath&#257;pi bhikkhave puriso k&#257;&#7735;aka&#7747; vattha&#7747; paridh&#257;ya kese pakiritv&#257; mah&#257;janak&#257;ya&#7747; upasa&#7749;kamitv&#257; eva&#7747; vadeyya: "aha&#7747; bhante p&#257;pa&#7747; kamma&#7747; ak&#257;si&#7747; g&#257;rayha&#7747; upavajja&#7747;. Yena me &#257;yasmanto attaman&#257; honti, ta&#7747; karomī"ti. Tatra&#241;&#241;atarassa thalaṭṭhassa purisassa evamassa. "P&#257;paka&#7747; vata bho aya&#7747; puriso kamma&#7747; ak&#257;si g&#257;rayha&#7747; upavajja&#7747;, yatra hi n&#257;ma k&#257;&#7735;aka&#7747; vattha&#7747; paridh&#257;ya kese pakiritv&#257; mah&#257;janak&#257;ya&#7747; upasa&#7749;kamitv&#257; <a id="pg243"><span class="f2 g"><b>[page 243]</b></span></a> eva&#7747; vakkhati: 'aha&#7747; bhante p&#257;pa&#7747; kamma&#7747; ak&#257;si&#7747; g&#257;rayha&#7747; upavajja&#7747;. Yena me &#257;yasmanto attaman&#257; honti, ta&#7747; karomī"ti. So vatass&#257;ha&#7747; evar&#363;pa&#7747; p&#257;pa&#7747; kamma&#7747; na kareyya&#7747; g&#257;rayha&#7747; upavajjanti"'</p>

					<p class="f4">Evameva kho bhikkhave yassa kassaci bhikkhussa v&#257; bhikkhuniy&#257; v&#257; eva&#7747; tibb&#257; bhayasa&#241;&#241;&#257; paccupaṭṭhit&#257; hoti p&#257;ṭidesanīyesu dhammesu, tasseta&#7747; p&#257;ṭika&#7749;kha&#7747;: an&#257;panno v&#257; p&#257;ṭidesanīya&#7747; dhamma&#7747; na &#257;pajjissati. &#256;panno v&#257; p&#257;ṭidesanīya&#7747; dhamma&#7747; yath&#257; dhamma&#7747; paṭikarissati.</p>

					<p class="f4">Im&#257;ni kho bhikkhave catt&#257;ri &#257;pattibhay&#257;nīti.</p>

					<p class="f4">1. K&#257;lavattha&#7747; machasa&#7747;. 2. Bhasamapuṭa&#7747; machasa&#7747;.</p>

					<p class="f4">[BJT Page 468]<br />
					4. 5. 5. 3.<br />
					(Sikkh&#257;nisa&#7747;sasutta&#7747;)</p>

					<p class="f4">45. Sikkh&#257;nisa&#7747;samida&#7747; bhikkhave brahmacariya&#7747; vussati pa&#241;&#241;uttara&#7747; vimuttis&#257;ra&#7747; sat&#257;dhipateyya&#7747;.</p>

					<p class="f4">Katha&#241;ca bhikkhave sikkh&#257;nisa&#7747;sa&#7747; hoti? Idha bhikkhave may&#257; s&#257;vak&#257;na&#7747; &#257;bhisam&#257;c&#257;rik&#257; sikkh&#257; pa&#241;&#241;att&#257; appasann&#257;na&#7747; pas&#257;d&#257;ya, pasann&#257;na&#7747; bhiyyobh&#257;v&#257;ya. Yath&#257; yath&#257; bhikkhave may&#257; s&#257;vak&#257;na&#7747; &#257;bhisam&#257;c&#257;rik&#257; sikkh&#257; pa&#241;&#241;att&#257; appasann&#257;na&#7747; pas&#257;d&#257;ya, pasann&#257;na&#7747; bhiyyobh&#257;v&#257;ya, tath&#257; tath&#257; so tass&#257; sikkh&#257;ya akhaṇḍak&#257;rī hoti acchiddak&#257;rī asabalak&#257;rī akamm&#257;sak&#257;rī sam&#257;d&#257;ya sikkhati sikkh&#257;padesu. Puna ca para&#7747; bhikkhave may&#257; s&#257;vak&#257;na&#7747; &#257;dibrahmacariyik&#257; sikkh&#257; pa&#241;&#241;att&#257; sabbaso samm&#257; dukkhakkhay&#257;ya. Yath&#257; yath&#257; bhikkhave may&#257; s&#257;vak&#257;na&#7747; &#257;dibrahmacariyik&#257; sikkh&#257; pa&#241;&#241;att&#257; sabbaso samm&#257; dukkhakkhay&#257;ya. Tath&#257; tath&#257; so tass&#257; sikkh&#257;ya akhaṇḍak&#257;rī hoti. Acchiddak&#257;rī asabalak&#257;rī akamm&#257;sak&#257;rī sam&#257;d&#257;ya sikkhati sikkh&#257;padesu. Eva&#7747; bhikkhave sikkh&#257;nisa&#7747;sa&#7747; hoti.</p>

					<p class="f4">Katha&#241;ca bhikkhave pa&#241;&#241;uttara&#7747; hoti? Idha bhikkhave may&#257; s&#257;vak&#257;na&#7747; dhamm&#257; desit&#257; sabbaso samm&#257; dukkhakkhay&#257;ya. Yath&#257; yath&#257; bhikkhave may&#257; s&#257;vak&#257;na&#7747; dhamm&#257; desit&#257; sabbaso samm&#257; dukkhakkhay&#257;ya, tath&#257; tath&#257;ssa te dhamm&#257; pa&#241;&#241;&#257;ya samavekkhit&#257; honti. Eva&#7747; kho bhikkhave pa&#241;&#241;uttara&#7747; hoti.</p>

					<p class="f4"><a id="pg244"><span class="f2 g"><b>[page 244]</b></span></a> katha&#241;ca bhikkhave vimuttis&#257;ra&#7747; hoti? Idha bhikkhave may&#257; s&#257;vak&#257;na&#7747; dhamm&#257; desit&#257; sabbaso samm&#257; dukkhakkhay&#257;ya. Yath&#257; yath&#257; bhikkhave may&#257; s&#257;vak&#257;na&#7747; dhamm&#257; desit&#257; sabbaso samm&#257; dukkhakkhay&#257;ya, tath&#257; tath&#257;ssa te dhamm&#257; vimuttiy&#257; phassit&#257;2. Honti. Eva&#7747; kho bhikkhave vimuttis&#257;ra&#7747;1. Hoti.</p>

					<p class="f4">Katha&#241;ca bhikkhave sat&#257;dhipateyya&#7747; hoti? Iti aparip&#363;ra&#7747; v&#257; &#257;bhisam&#257;c&#257;rika&#7747; sikkha&#7747; parip&#363;ress&#257;mi, parip&#363;ra&#7747; v&#257; &#257;bhisam&#257;c&#257;rika&#7747; sikkha&#7747; tattha tattha pa&#241;&#241;&#257;ya anuggahess&#257;mīti. Ajjhatta&#7747; yeva sati s&#363;paṭṭhit&#257; hoti. Iti aparip&#363;ra&#7747; v&#257; &#257;dibrahmacariyika&#7747; sikkha&#7747; parip&#363;ress&#257;mi, parip&#363;ra&#7747; v&#257; &#257;dibrahmacariyika&#7747; sikkha&#7747; tattha tattha pa&#241;&#241;&#257;ya anuggahess&#257;mīti ajjhatta&#7747; yeva sati s&#363;paṭṭhit&#257; hoti. Iti asamavekkhita&#7747; v&#257; dhamma&#7747; pa&#241;&#241;&#257;ya samavekkhiss&#257;mi, samavekkhita&#7747; v&#257; dhamma&#7747; tattha tattha pa&#241;&#241;&#257;ya anuggahess&#257;mīti. Ajjhatta&#7747; yeva sati s&#363;paṭṭhit&#257; hoti. Iti aphassita&#7747; v&#257; dhamma&#7747; vimuttiy&#257; phassiss&#257;mi. 3. Phassita&#7747;4. V&#257; dhamma&#7747; tattha tattha pa&#241;&#241;&#257;ya anuggahess&#257;mīti. Ajjhatta&#7747; yeva sati s&#363;paṭṭhit&#257; hoti. Eva&#7747; kho bhikkhave sat&#257;dhipateyya&#7747; hoti.</p>

					<p class="f4">1. Vimuttis&#257;ro sīmu. 2. Phasit&#257;, machasa&#7747;. 3. Phusiss&#257;mi. Machasa&#7747;.<br />
					4. Phusita&#7747;.</p>

					<p class="f4">[BJT Page 470]</p>

					<p class="f4">Sikkh&#257;nisa&#7747;samida&#7747; bhikkhave brahmacariya&#7747; vussati pa&#241;&#241;uttara&#7747; vimuttis&#257;ra&#7747; sat&#257;dhipateyyanti iti yanta&#7747; vutta&#7747;, idameta&#7747; paṭicca vuttanti.</p>

					<p class="f4">4. 5. 5. 4.<br />
					(Seyy&#257;sutta&#7747;)</p>

					<p class="f4">46. Catasso im&#257; bhikkhave seyy&#257;. Katam&#257; catasso?<br />
					Petaseyy&#257;, k&#257;mabhogīseyy&#257;, sīhaseyy&#257;, tath&#257;gataseyy&#257;.<br />
					Katam&#257; ca bhikkhave petaseyy&#257;? Yebhuyyena bhikkhave pet&#257; utt&#257;n&#257; senti. Aya&#7747; vuccati bhikkhave petaseyy&#257;.<br />
					Katam&#257; ca bhikkhave k&#257;mabhogīseyy&#257;? Yebhuyyena bhikkhave k&#257;mabhogī v&#257;mena passena senti. Aya&#7747; vuccati bhikkhave k&#257;mabhogīseyy&#257;.</p>

					<p class="f4">Katam&#257; ca bhikkhave sīhaseyy&#257;? Sīho <a id="pg245"><span class="f2 g"><b>[page 245]</b></span></a> bhikkhave migar&#257;j&#257; dakkhi&#7751;ena passena seyya&#7747; kappeti p&#257;de p&#257;da&#7747; acc&#257;dh&#257;ya, antar&#257; satthīna&#7747; na&#7749;guṭṭha&#7747; anukkhipitv&#257;. So paṭibujjhitv&#257; purima&#7747; k&#257;ya&#7747; abbhunn&#257;metv&#257; pacchima&#7747; k&#257;ya&#7747; anuviloketi. Sace bhikkhave sīho migar&#257;j&#257; ki&#241;ci passati k&#257;yassa vikkhitta&#7747; v&#257; visaṭa&#7747; v&#257;, tena bhikkhave sīho migar&#257;j&#257; anattamano hoti. Sace pana bhikkhave sīho migar&#257;j&#257; na ki&#241;ci passati k&#257;y&#257;ssa vikkhitta&#7747; v&#257; visaṭa&#7747; v&#257;, tena bhikkhave sīho migar&#257;j&#257; attamano hoti. Aya&#7747; vuccati bhikkhave sīhaseyy&#257;.</p>

					<p class="f4">Katam&#257; ca bhikkhave tath&#257;gataseyy&#257;?</p>

					<p class="f4">Idha bhikkhave tath&#257;gato vivicceva k&#257;mehi vivicca akusalehi dhammehi savitakka&#7747; savic&#257;ra&#7747; vivekaja&#7747; pītisukha&#7747; paṭhama&#7747; jh&#257;na&#7747; upasampajja viharati. Vitakkavic&#257;r&#257;na&#7747; v&#363;pasam&#257; cetaso ekodibh&#257;va&#7747; avitakka&#7747; avic&#257;ra&#7747; vivekaja&#7747; pītisukha&#7747; dutiya&#7747; jh&#257;na&#7747; upasampajja viharati. Pītiy&#257; ca vir&#257;g&#257; upekkhako ca viharati sato ca sampaj&#257;no sukha&#7747; ca k&#257;yena paṭisa&#7747;vedeti. Ya&#7747; ta&#7747; ariy&#257; &#257;cikkhanti upekkhako satim&#257; sukhavih&#257;rīti ta&#7747; tatiya&#7747; jh&#257;na&#7747; upasampajja viharati. Sukhassa ca pah&#257;&#7751;&#257; dukkhassa ca pah&#257;&#7751;&#257; pubbeva somanassadomanass&#257;na&#7747; attha&#7747;gam&#257; adukkha&#7747; asukha&#7747; upekkh&#257;sati p&#257;risuddhi ta&#7747; catuttha&#7747; jh&#257;na&#7747; upasampajja viharati. Aya&#7747; vuccati bhikkhave tath&#257;gataseyy&#257;.</p>

					<p class="f4">Im&#257; kho bhikkhave catasso seyy&#257;ti.</p>

					<p class="f4">4. 5. 5. 5.<br />
					(Th&#363;p&#257;rahasutta&#7747;)</p>

					<p class="f4">47. Catt&#257;rome bhikkhave th&#363;p&#257;rah&#257;. Katame catt&#257;ro?</p>

					<p class="f4">Tath&#257;gato araha&#7747; samm&#257;sambuddho th&#363;p&#257;raho, paccekabuddho th&#363;p&#257;raho, tath&#257;gatas&#257;vako th&#363;p&#257;raho, r&#257;j&#257; cakkavattī th&#363;p&#257;raho.</p>

					<p class="f4">Ime kho bhikkhave catt&#257;ro th&#363;p&#257;rah&#257;ti.</p>

					<p class="f4">4. 5. 5. 6.<br />
					(Pa&#241;&#241;&#257;vuddhi sutta&#7747;)</p>

					<p class="f4">48. Catt&#257;rome bhikkhave dhamm&#257; pa&#241;&#241;&#257;vuddhiy&#257; sa&#7747;vattantī. Katame catt&#257;ro?</p>

					<p class="f4">Sappurisasa&#7747;sevo, saddhammasava&#7751;a&#7747;, yoniso manasik&#257;ro, dhamm&#257;nudhammapaṭipatti.</p>

					<p class="f4">Ime kho bhikkhave catt&#257;ro dhamm&#257; pa&#241;&#241;&#257;vuddhiy&#257; sa&#7747;vattantīti.</p>

					<p class="f4">1. Antarasatthimhi machasa&#7747;.</p>

					<p class="f4">[BJT Page 472]<br />
					4. 5. 5. 7<br />
					(Bahuk&#257;rasutta&#7747;)</p>

					<p class="f4">49. Catt&#257;rome bhikkhave dhamm&#257; manussabh&#363;tassa bahuk&#257;r&#257; honti. Katame catt&#257;ro?</p>

					<p class="f4">Sappurisasa&#7747;sevo, saddhammasava&#7751;a&#7747;, yoniso manasik&#257;ro, dhamm&#257;nudhammapaṭipatti.</p>

					<p class="f4"><a id="pg246"><span class="f2 g"><b>[page 246]</b></span></a> ime kho bhikkhave catt&#257;ro dhamm&#257; manussabh&#363;tassa bahuk&#257;r&#257; hontīti.</p>

					<p class="f4">4. 5. 5. 8.<br />
					(Anariya voh&#257;rasutta&#7747;)</p>

					<p class="f4">50. Catt&#257;rome bhikkhave anariyavoh&#257;r&#257;. Katame catt&#257;ro?<br />
					Adiṭṭhe diṭṭhav&#257;dit&#257;, asute sutav&#257;dit&#257;, amute mutav&#257;dit&#257;, avi&#241;&#241;&#257;te vi&#241;&#241;&#257;tav&#257;dit&#257;.</p>

					<p class="f4">Ime kho bhikkhave catt&#257;ro anariyavoh&#257;r&#257;ti.</p>

					<p class="f4">4. 5. 5. 9.<br />
					(Ariyavoh&#257;rasutta&#7747;)</p>

					<p class="f4">51. Catt&#257;rome bhikkhave ariyavoh&#257;r&#257;. Katame catt&#257;ro?</p>

					<p class="f4">Adiṭṭhe adiṭṭhav&#257;dit&#257;, asute asutav&#257;dit&#257;, amute amutav&#257;dit&#257;, avi&#241;&#241;&#257;te avi&#241;&#241;&#257;tav&#257;dit&#257;.</p>

					<p class="f4">Ime kho bhikkhave catt&#257;ro ariyavoh&#257;r&#257;ti.</p>

					<p class="f4">4. 5. 5. 10.<br />
					(Anariya voh&#257;rasutta&#7747;)</p>

					<p class="f4">52. Catt&#257;rome bhikkhave anariyavoh&#257;r&#257;. Katame catt&#257;ro?</p>

					<p class="f4">Diṭṭhe adiṭṭhav&#257;dit&#257;, sute asutav&#257;dit&#257;, mute amutav&#257;dit&#257;, vi&#241;&#241;&#257;te avi&#241;&#241;&#257;tav&#257;dit&#257;.</p>

					<p class="f4">Ime kho bhikkhave catt&#257;ro anariyavoh&#257;r&#257;ti.</p>

					<p class="f4">4. 5. 5. 12.<br />
					(Ariyavoh&#257;rasutta&#7747;)</p>

					<p class="f4">53. Catt&#257;rome bhikkhave ariyavoh&#257;r&#257;. Katame catt&#257;ro?</p>

					<p class="f4">Diṭṭhe diṭṭhav&#257;dit&#257;, 1. Sute sutav&#257;dit&#257;, mute mutav&#257;dit&#257;, vi&#241;&#241;&#257;te vi&#241;&#241;&#257;tav&#257;dit&#257;.</p>

					<p class="f4">Ime kho bhikkhave catt&#257;ro ariyavoh&#257;r&#257;ti.</p>

					<p class="f4">&#256;pattibhayavaggo pa&#241;camo*<br />
					Pa&#7751;&#7751;&#257;saka&#7747; pa&#241;cama&#7747;.</p>

					<p class="f4">1. 'Diṭṭh&#257;v&#257;dī hoti, &#257;di, sīmu.<br />
					*Tassudd&#257;na&#7747;<br />
					Bheda &#257;patti sikkh&#257; ca seyy&#257; th&#363;p&#257;rahena ca<br />
					Pa&#241;&#241;&#257;vuddhi bahuk&#257;r&#257; voh&#257;r&#257; caturo ṭhit&#257;tī machasa&#7747;.</p>

					<p class="f4">[BJT Page 474]<br />
					6. Abhi&#241;&#241;&#257;vaggo<br />
					4. 6. 1.<br />
					(Abhi&#241;&#241;&#257; sutta&#7747;)<br />
					(S&#257;vatthinid&#257;na&#7747;)</p>

					<p class="f4">1. Catt&#257;rome bhikkhave dhamm&#257;, katame catt&#257;ro?</p>

					<p class="f4">Atthi bhikkhave dhamm&#257; abhi&#241;&#241;&#257; pari&#241;&#241;eyy&#257;. Atthi <a id="pg247"><span class="f2 g"><b>[page 247]</b></span></a> bhikkhave dhamm&#257; abhi&#241;&#241;&#257; pah&#257;tabb&#257;. Atthi bhikkhave dhamm&#257; abhi&#241;&#241;&#257; bh&#257;vetabb&#257;. Atthi bhikkhave dhamm&#257; abhi&#241;&#241;&#257; sacchik&#257;tabb&#257;.</p>

					<p class="f4">Katame ca bhikkhave dhamm&#257; abhi&#241;&#241;&#257; pari&#241;&#241;eyy&#257;? Pa&#241;cup&#257;d&#257;nakkhandh&#257; ime vuccanti bhikkhave dhamm&#257; abhi&#241;&#241;&#257; pari&#241;&#241;eyy&#257;.</p>

					<p class="f4">Katame ca bhikkhave dhamm&#257; abhi&#241;&#241;&#257; pah&#257;tabb&#257;? Avijj&#257; ca bhavata&#7751;h&#257; ca ime vuccanti bhikkhave dhamm&#257; abhi&#241;&#241;&#257; pah&#257;tabb&#257;.</p>

					<p class="f4">Katame ca bhikkhave dhamm&#257; abhi&#241;&#241;&#257; bh&#257;vetabb&#257;? Samatho ca vipassan&#257; ca ime vuccanti bhikkhave dhamm&#257; abhi&#241;&#241;&#257; bh&#257;vetabb&#257;.</p>

					<p class="f4">Katame ca bhikkhave dhamm&#257; abhi&#241;&#241;&#257; sacchik&#257;tabb&#257;? Vijj&#257; ca vimutti ca ime vuccanti bhikkhave dhamm&#257; abhi&#241;&#241;&#257; sacchik&#257;tabb&#257;.</p>

					<p class="f4">Ime kho bhikkhave catt&#257;ro dhamm&#257;ti.</p>

					<p class="f4">4. 6. 2.<br />
					(Pariyesan&#257; sutta&#7747;)</p>

					<p class="f4">2. Catasso im&#257; bhikkhave anariyapariyesan&#257; katam&#257; catasso?</p>

					<p class="f4">Idha bhikkhave ekacco attan&#257; jar&#257;dhammo sam&#257;no jar&#257;dhamma&#7747; yeva pariyesati. Attan&#257; vy&#257;dhidhammo sam&#257;no vy&#257;dhidhamma&#7747; yeva pariyesati. Attan&#257; mara&#7751;adhammo sam&#257;no mara&#7751;adhamma&#7747; yeva pariyesati. Attan&#257; sa&#7747;kilesadhammo sam&#257;no sa&#7747;kilesadhamma&#7747; yeva pariyesati.</p>

					<p class="f4">Im&#257; kho bhikkhave catasso anariyapariyesan&#257;ti.</p>

					<p class="f4">[BJT Page 476.]<br />
					Catasso im&#257; bhikkhave ariyapariyesan&#257;. Katam&#257; catasso?</p>

					<p class="f4">Idha bhikkhave ekacco attan&#257; jar&#257;dhammo sam&#257;no jar&#257;dhamme &#257;dīnava&#7747; viditv&#257; ajara&#7747; anuttara&#7747; yogakkhema&#7747; nibb&#257;na&#7747; pariyesati. Attan&#257; vy&#257;dhidhammo sam&#257;no vy&#257;dhidhamme &#257;dīnava&#7747; viditv&#257; avy&#257;dhi&#7747; anuttara&#7747; yogakkhema&#7747; nibb&#257;na&#7747; pariyesati. Attan&#257; mara&#7751;adhammo sam&#257;no mara&#7751;adhamme &#257;dīnava&#7747; viditv&#257; amata&#7747; anuttara&#7747; yogakkhema&#7747; nibb&#257;na&#7747; pariyesati. Attan&#257; sa&#7747;kilesadhammo sam&#257;no sa&#7747;kilesadhamme &#257;dīnava&#7747; <a id="pg248"><span class="f2 g"><b>[page 248]</b></span></a> viditv&#257; asa&#7747;kiliṭṭha&#7747; anuttara&#7747; yogakkhema&#7747; nibb&#257;na&#7747; pariyesati.</p>

					<p class="f4">Ime kho bhikkhave catasso ariyapariyesan&#257;ti.</p>

					<p class="f4">4. 6. 3.<br />
					(Sa&#7749;gahavatthusutta&#7747;)</p>

					<p class="f4">3. Catt&#257;rim&#257;ni bhikkhave sa&#7749;gahavatth&#363;ni. Katam&#257;ni catt&#257;ri?</p>

					<p class="f4">D&#257;na&#7747;, peyyavajja&#7747;, atthacariy&#257;, sam&#257;nattat&#257;.<br />
					Im&#257;ni kho bhikkhave catt&#257;ri sa&#7749;gahavatth&#363;nīti.</p>

					<p class="f4">4. 6. 4.<br />
					(M&#257;lu&#7749;kyaputtasutta&#7747;)</p>

					<p class="f4">4. Atha kho &#257;yasm&#257; m&#257;lu&#7749;kyaputto yena bhagav&#257; tenupasa&#7749;kami. Upasa&#7749;kamitv&#257; bhagavanta&#7747; abhiv&#257;detv&#257; ekamanta&#7747; nisīdi. Ekamanta&#7747; nisinno kho &#257;yasm&#257; m&#257;lu&#7749;kyaputto bhagavanta&#7747; etadavoca:</p>

					<p class="f4">S&#257;dhu kho me bhante bhagav&#257; sa&#7749;khittena dhamma&#7747; desetu, yamaha&#7747; bhagavato dhamma&#7747; sutv&#257; eko v&#363;pakaṭṭho appamatto &#257;t&#257;pī pahitatto vihareyyanti.</p>

					<p class="f4">Etthad&#257;ni m&#257;lu&#7749;kyaputta ki&#7747; dahare vakkh&#257;ma, yatra hi n&#257;ma tva&#7747; ji&#7751;&#7751;o vuddho mahallako tath&#257;gatassa sa&#7749;khittena ov&#257;da&#7747; y&#257;vasīti.</p>

					<p class="f4">"Desetu me bhante bhagav&#257; sa&#7749;khittena dhamma&#7747;, desetu sugato sa&#7749;khittena dhamma&#7747;, appevan&#257;m&#257;ha&#7747; bhagavato bh&#257;sitassa attha&#7747; &#257;j&#257;neyya&#7747; appevan&#257;m&#257;ha&#7747; bhagavato bh&#257;sitassa d&#257;y&#257;do assanti. "</p>

					<p class="f4">Catt&#257;rome m&#257;lu&#7749;kyaputta ta&#7751;hupp&#257;d&#257; yattha bhikkhuno ta&#7751;h&#257; uppajjam&#257;n&#257; uppajjati. Katame catt&#257;ro?</p>

					<p class="f4">Cīvarahetu v&#257; m&#257;lu&#7749;kyaputta bhikkhuno ta&#7751;h&#257; uppajjam&#257;n&#257; uppajjati, piṇḍap&#257;tahetu v&#257; m&#257;lu&#7749;kyaputta bhikkhuno ta&#7751;h&#257; uppajjam&#257;n&#257; uppajjati, sen&#257;sanahetu v&#257; m&#257;lu&#7749;kyaputta bhikkhuno ta&#7751;h&#257; uppajjam&#257;n&#257; uppajjati, iti bhav&#257;bhavahetu v&#257; m&#257;lu&#7749;kyaputta bhikkhuno ta&#7751;h&#257; uppajjam&#257;n&#257; uppajjati.</p>

					<p class="f4">Ime kho m&#257;lu&#7749;kyaputta catt&#257;ro ta&#7751;hupp&#257;d&#257; yattha bhikkhuno ta&#7751;h&#257; uppajjam&#257;n&#257; uppajjati.</p>

					<p class="f4">[BJT Page 478]<br />
					<a id="pg249"><span class="f2 g"><b>[page 249]</b></span></a> yato kho m&#257;lu&#7749;kyaputta bhikkhuno ta&#7751;h&#257; pahī&#7751;&#257; hoti, ucchinnam&#363;l&#257; t&#257;l&#257;vatthukat&#257; anabh&#257;vakat&#257; &#257;yati&#7747; anupp&#257;dadhamm&#257;. Aya&#7747; vuccati m&#257;lu&#7749;kyaputta bhikkhu acchecchi ta&#7751;ha&#7747;, v&#257;vattayi sa&#7747;yojana&#7747;, samm&#257;m&#257;n&#257;bhisamay&#257; antamak&#257;si dukkhass&#257;ti.</p>

					<p class="f4">Atha kho &#257;yasm&#257; m&#257;lu&#7749;kyaputto bhagavat&#257; imin&#257; ov&#257;dena ovadito uṭṭh&#257;y&#257;san&#257; bhagavanta&#7747; abhiv&#257;detv&#257; padakkhi&#7751;a&#7747; katv&#257; pakk&#257;mi. Atha kho &#257;yasm&#257; m&#257;lu&#7749;kyaputto eko v&#363;pakaṭṭho appamatto &#257;t&#257;pī pahitatto viharanto na cirasseva yassatth&#257;ya kulaputt&#257; sammadeva ag&#257;rasm&#257; anag&#257;riya&#7747; pabbajanti, tadanuttara&#7747; brahmacariyapariyos&#257;na&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja vih&#257;si. Khī&#7751;&#257; j&#257;ti, vusita&#7747; brahmacariya&#7747;, kata&#7747; kara&#7751;īya&#7747;, n&#257;para&#7747; itthatt&#257;y&#257;ti abbha&#241;&#241;&#257;si.</p>

					<p class="f4">A&#241;&#241;ataro ca pan&#257;yasm&#257; m&#257;lu&#7749;kyaputto arahata&#7747; ahosīti.</p>

					<p class="f4">4. 6. 5.<br />
					(Kulasutta&#7747;)</p>

					<p class="f4">5. Y&#257;ni k&#257;nici bhikkhave kul&#257;ni bhogesu mahantata&#7747;1. Patt&#257;ni na ciraṭṭhitik&#257;ni bhavanti, sabb&#257;ni t&#257;ni cat&#363;hi ṭh&#257;nehi, etesa&#7747; v&#257; a&#241;&#241;atarena. Katamehi cat&#363;hi?</p>

					<p class="f4">Naṭṭha&#7747; na gavesanti, ji&#7751;&#7751;a&#7747; na paṭisa&#7749;kharonti, aparimitap&#257;nabhojan&#257; honti, dussīla&#7747; itthi&#7747; v&#257; purisa&#7747; v&#257; &#257;dhipacce ṭhapenti.</p>

					<p class="f4">Y&#257;ni k&#257;nici bhikkhave kul&#257;ni bhogesu mahantata&#7747; patt&#257;ni. Na ciraṭṭhitik&#257;ni bhavanti, sabb&#257;ni t&#257;ni imehi cat&#363;hi ṭh&#257;nehi, etesa&#7747; v&#257; a&#241;&#241;atarena.</p>

					<p class="f4">Y&#257;ni k&#257;nici bhikkhave kul&#257;ni bhogesu mahantata&#7747; patt&#257;ni ciraṭṭhitik&#257;ni bhavanti sabb&#257;ni t&#257;ni cat&#363;hi ṭh&#257;nehi, etesa&#7747; v&#257; a&#241;&#241;atarena. Katamehi cat&#363;hi?</p>

					<p class="f4">Naṭṭha&#7747; gavesanti, ji&#7751;&#7751;a&#7747; paṭisa&#7749;kharonti, parimitap&#257;nabhojan&#257; honti, sīlavanta&#7747; itthi&#7747; v&#257; purisa&#7747; v&#257; &#257;dhipacce ṭhapenti.</p>

					<p class="f4">Y&#257;ni k&#257;nici bhikkhave kul&#257;ni bhogesu mahantata&#7747; patt&#257;ni ciraṭṭhitik&#257;ni bhavanti, sabb&#257;ni t&#257;ni imehi cat&#363;hi ṭh&#257;nehi, etesa&#7747; v&#257; a&#241;&#241;ataren&#257;ti.</p>

					<p class="f4">1. Mahanta&#7747; machasa&#7747;.</p>

					<p class="f4">[BJT Page 480]<br />
					4. 6. 6.<br />
					(Paṭhama &#257;j&#257;nīyasutta&#7747;)</p>

					<p class="f4">6. <a id="pg250"><span class="f2 g"><b>[page 250]</b></span></a> cat&#363;hi bhikkhave a&#7749;gehi samann&#257;gato ra&#241;&#241;o bhadro ass&#257;j&#257;nīyo r&#257;j&#257;raho hoti r&#257;jabhoggo. Ra&#241;&#241;o a&#7749;gantveva sa&#7749;kha&#7747; gacchati. Katamehi cat&#363;hi?</p>

					<p class="f4">Idha bhikkhave ra&#241;&#241;o bhadro ass&#257;j&#257;nīyo va&#7751;&#7751;asampanno ca hoti, balasampanno ca, javasampanno ca, &#257;rohapari&#7751;&#257;hasampanno ca.</p>

					<p class="f4">Imehi kho bhikkhave cat&#363;hi a&#7749;gehi samann&#257;gato ra&#241;&#241;o bhadro ass&#257;j&#257;nīyo r&#257;j&#257;raho hoti r&#257;jabhoggo. Ra&#241;&#241;o a&#7749;gantveva sa&#7749;kha&#7747; gacchati.</p>

					<p class="f4">Evameva kho bhikkhave cat&#363;hi dhammehi samann&#257;gato bhikkhu &#257;huneyyo hoti, p&#257;hu&#7751;eyyo , dakkhi&#7751;eyyo , a&#241;jalikara&#7751;īyo , anuttara&#7747; pu&#241;&#241;akkhetta&#7747; lokassa. Katamehi cat&#363;hi?</p>

					<p class="f4">Idha bhikkhave bhikkhu va&#7751;&#7751;asampanno ca hoti, balasampanno ca, javasampanno ca, &#257;rohapari&#7751;&#257;hasampanno ca.</p>

					<p class="f4">Katha&#241;ca bhikkhave bhikkhu va&#7751;&#7751;asampanno hoti? Idha bhikkhave bhikkhu sīlav&#257; hoti p&#257;timokkhasa&#7747;varasa&#7747;vuto viharati &#257;c&#257;ragocarasampanno a&#7751;umattesu vajjesu bhayadass&#257;vī sam&#257;d&#257;ya sikkhati sikkh&#257;padesu. Eva&#7747; kho bhikkhave bhikkhu va&#7751;&#7751;asampanno hoti.</p>

					<p class="f4">Katha&#241;ca bhikkhave bhikkhu balasampanno hoti? Idha bhikkhave bhikkhu &#257;raddhaviriyo viharati akusal&#257;na&#7747; dhamm&#257;na&#7747; pah&#257;&#7751;&#257;ya, kusal&#257;na&#7747; dhamm&#257;na&#7747; upasampad&#257;ya, th&#257;mav&#257; da&#7735;haparakkamo anikkhittadhuro kusalesu dhammesu. Eva&#7747; kho bhikkhave bhikkhu balasampanno hoti.</p>

					<p class="f4">Katha&#241;ca bhikkhave bhikkhu javasampanno hoti? Idha bhikkhave bhikkhu ida&#7747; dukkhanti yath&#257;bh&#363;ta&#7747; paj&#257;n&#257;ti. Aya&#7747; dukkhasamudayoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhoti yath&#257;bh&#363;ta&#7747; paj&#257;n&#257;ti. Aya&#7747; dukkhanirodhag&#257;minī paṭipad&#257;ti yath&#257;bh&#363;ta&#7747; paj&#257;n&#257;ti. Eva&#7747; kho bhikkhave bhikkhu javasampanno hoti.</p>

					<p class="f4">Katha&#241;ca bhikkhave bhikkhu &#257;rohapari&#7751;&#257;hasampanno hoti: idha bhikkhave bhikkhu l&#257;bhī hoti cīvarapiṇḍap&#257;tasen&#257;sanagil&#257;napaccaya bhesajjaparikkh&#257;r&#257;na&#7747;. Eva&#7747; kho bhikkhave bhikkhu &#257;rohapari&#7751;&#257;hasampanno <a id="pg251"><span class="f2 g"><b>[page 251]</b></span></a> hoti. Imehi kho bhikkhave cat&#363;hi dhammehi samann&#257;gato bhikkhu &#257;huneyyo hoti, p&#257;hu&#7751;eyyo , dakkhi&#7751;eyyo , a&#241;jalikara&#7751;īyo , anuttara&#7747; pu&#241;&#241;akkhetta&#7747; lokass&#257;ti.</p>

					<p class="f4">4. 6. 7.<br />
					(Dutiya &#257;j&#257;nīya sutta&#7747;)</p>

					<p class="f4">7. Cat&#363;hi bhikkhave a&#7749;gehi samann&#257;gato ra&#241;&#241;o bhadro ass&#257;j&#257;nīyo r&#257;j&#257;raho hoti r&#257;jabhoggo. Ra&#241;&#241;o a&#7749;gantveva sa&#7749;kha&#7747; gacchati. Katamehi cat&#363;hi?</p>

					<p class="f4">[BJT Page 482]<br />
					Idha bhikkhave ra&#241;&#241;o bhadro ass&#257;j&#257;nīyo va&#7751;&#7751;asampanno ca hoti, balasampanno ca, javasampanno ca, &#257;rohapari&#7751;&#257;hasampanno ca.</p>

					<p class="f4">Imehi kho bhikkhave cat&#363;hi a&#7749;gehi samann&#257;gato ra&#241;&#241;o bhadro ass&#257;j&#257;nīyo r&#257;j&#257;raho hoti r&#257;jabhoggo. Ra&#241;&#241;o a&#7749;gantveva sa&#7749;kha&#7747; gacchati.</p>

					<p class="f4">Evameva kho bhikkhave cat&#363;hi dhammehi samann&#257;gato bhikkhu &#257;huneyyo hoti, p&#257;hu&#7751;eyyo , dakkhi&#7751;eyyo , a&#241;jalikara&#7751;īyo , anuttara&#7747; pu&#241;&#241;akkhetta&#7747; lokassa. Katamehi cat&#363;hi?</p>

					<p class="f4">Idha bhikkhave bhikkhu va&#7751;&#7751;asampanno ca hoti, balasampanno ca javasampanno ca, &#257;rohapari&#7751;&#257;hasampanno ca.</p>

					<p class="f4">Katha&#241;ca bhikkhave bhikkhu va&#7751;&#7751;asampanno hoti? Idha bhikkhave bhikkhu sīlav&#257; hoti p&#257;timokkhasa&#7747;varasa&#7747;vuto viharati. &#256;c&#257;ragocarasampanno a&#7751;umattesu vajjesu bhayadass&#257;vī sam&#257;d&#257;ya sikkhati sikkh&#257;padesu. Eva&#7747; kho bhikkhave bhikkhu va&#7751;&#7751;asampanno hoti.</p>

					<p class="f4">Katha&#241;ca bhikkhave bhikkhu balasampanno hoti? Idha bhikkhave bhikkhu &#257;raddhaviriyo viharati. Th&#257;mav&#257; da&#7735;haparakkamo anikkhittadhuro kusalesu dhammesu. Eva&#7747; kho bhikkhave bhikkhu balasampanno hoti.</p>

					<p class="f4">Katha&#241;ca bhikkhave bhikkhu javasampanno hoti? Idha bhikkhave bhikkhu &#257;sav&#257;na&#7747; khay&#257; an&#257;sava&#7747; cetovimutti&#7747; pa&#241;&#241;&#257;vimutti&#7747; diṭṭheva dhamme saya&#7747; abhi&#241;&#241;&#257; sacchikatv&#257; upasampajja viharati. Eva&#7747; kho bhikkhave bhikkhu javasampanno hoti.</p>

					<p class="f4">Katha&#241;ca bhikkhave bhikkhu &#257;rohapari&#7751;&#257;hasampanno hoti? Idha bhikkhave bhikkhu l&#257;bhī hoti. Cīvarapiṇḍap&#257;tasen&#257;sanagil&#257;napaccayabhesajjaparikkh&#257;r&#257;na&#7747;. Eva&#7747; kho <a id="pg252"><span class="f2 g"><b>[page 252]</b></span></a> bhikkhave bhikkhu &#257;rohapari&#7751;&#257;hasampanno hoti.</p>

					<p class="f4">Imehi kho bhikkhave cat&#363;hi dhammehi samann&#257;gato bhikkhu &#257;huneyyo hoti, p&#257;hu&#7751;eyyo hoti, dakkhi&#7751;eyyo hoti, a&#241;jalikara&#7751;īyo hoti, anuttara&#7747; pu&#241;&#241;akkhetta&#7747; lokass&#257;ti.</p>

					<p class="f4">4. 6. 8.<br />
					(Balasutta&#7747;)</p>

					<p class="f4">8. Catt&#257;rim&#257;ni bhikkhave bal&#257;ni. Katam&#257;ni catt&#257;ri?</p>

					<p class="f4">Viriyabala&#7747; satibala&#7747; sam&#257;dhibala&#7747; pa&#241;&#241;&#257;bala&#7747;. Im&#257;ni kho bhikkhave catt&#257;ri bal&#257;nīti.</p>

					<p class="f4">4. 6. 9.<br />
					(Ara&#241;&#241;asen&#257;sana sutta&#7747;)</p>

					<p class="f4">9. Cat&#363;hi bhikkhave dhammehi samann&#257;gato bhikkhu n&#257;la&#7747; ara&#241;&#241;e vanapatth&#257;ni pant&#257;ni sen&#257;san&#257;ni paṭisevitu&#7747;. Katamehi cat&#363;hi?</p>

					<p class="f4">[BJT Page 484]<br />
					K&#257;mavitakkena, vy&#257;p&#257;davitakkena, vihi&#7747;s&#257;vitakkena, duppa&#241;&#241;o hoti ja&#7735;o elam&#363;go.</p>

					<p class="f4">Imehi kho bhikkhave cat&#363;hi dhammehi samann&#257;gato bhikkhu n&#257;la&#7747; ara&#241;&#241;e vanapatth&#257;ni pant&#257;ni sen&#257;san&#257;ni paṭisevitunti.</p>

					<p class="f4">Cat&#363;hi bhikkhave dhammehi samann&#257;gato bhikkhu ala&#7747; ara&#241;&#241;e vanapatth&#257;ni pant&#257;ni sen&#257;san&#257;ni paṭisevitu&#7747;. Katamehi cat&#363;hi?<br />
					Nekkhammavitakkena, avy&#257;p&#257;davitakkena, avihi&#7747;s&#257;vitakkena, pa&#241;&#241;av&#257; hoti aja&#7735;o anelam&#363;go.</p>

					<p class="f4">Imehi kho bhikkhave cat&#363;hi dhammehi samann&#257;gato bhikkhu ala&#7747; ara&#241;&#241;e vanapatth&#257;ni pant&#257;ni sen&#257;san&#257;ni paṭisevitunti.</p>

					<p class="f4">4. 6. 10.<br />
					(S&#257;vajja anavajja sutta&#7747;)</p>

					<p class="f4">10. Cat&#363;hi bhikkhave dhammehi samann&#257;gato b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti. S&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavati. Katamehi cat&#363;hi?</p>

					<p class="f4">S&#257;vajjena k&#257;yakammena, s&#257;vajjena vacīkammena, s&#257;vajjena manokammena, s&#257;vajj&#257;ya diṭṭhiy&#257;.</p>

					<p class="f4"><a id="pg253"><span class="f2 g"><b>[page 253]</b></span></a> imehi kho bhikkhave cat&#363;hi dhammehi samann&#257;gato b&#257;lo avyatto asappuriso khata&#7747; upahata&#7747; att&#257;na&#7747; pariharati. S&#257;vajjo ca hoti s&#257;nuvajjo vi&#241;&#241;&#363;na&#7747;. Bahu&#7747; ca apu&#241;&#241;a&#7747; pasavatīti.</p>

					<p class="f4">Cat&#363;hi bhikkhave dhammehi samann&#257;gato paṇḍito vyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#7747; ca pu&#241;&#241;a&#7747; pasavati. Kamehi cat&#363;hi?</p>

					<p class="f4">Anavajjena k&#257;yakammena, anavajjena vacīkammena, anavajjena manokammena, anavajj&#257;ya diṭṭhiy&#257;.</p>

					<p class="f4">Imehi kho bhikkhave cat&#363;hi dhammehi samann&#257;gato paṇḍito vyatto sappuriso akkhata&#7747; anupahata&#7747; att&#257;na&#7747; pariharati. Anavajjo ca hoti ananuvajjo vi&#241;&#241;&#363;na&#7747;. Bahu&#241;ca pu&#241;&#241;a&#7747; pasavatīti.</p>

					<p class="f4">Abhi&#241;&#241;&#257;vaggo chaṭṭho*</p>

					<p class="f4">*Tassudd&#257;na&#7747;:<br />
					Abhi&#241;&#241;&#257; pariyesan&#257; sa&#7749;ga&#7747; m&#257;lu&#7749;kyaputto. Kula&#7747; dve ca &#257;j&#257;nīy&#257; bala&#7747; ara&#241;&#241;akammun&#257;ti machasa&#7747;.</p>

					<p class="f4">[BJT Page 486]<br />
					7. Kammapathavaggo<br />
					4. 7. 1.<br />
					(P&#257;&#7751;&#257;tip&#257;tasutta&#7747;)<br />
					(S&#257;vatthinid&#257;na&#7747;)</p>

					<p class="f4">1. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4"><a id="pg254"><span class="f2 g"><b>[page 254]</b></span></a> attan&#257; ca p&#257;&#7751;&#257;tip&#257;tī hoti, para&#241;ca p&#257;&#7751;&#257;tip&#257;te sam&#257;dapeti, p&#257;&#7751;&#257;tip&#257;te ca samanu&#241;&#241;o hoti, p&#257;&#7751;&#257;tip&#257;tassa ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca p&#257;&#7751;&#257;tip&#257;t&#257; paṭivirato hoti. Para&#241;ca p&#257;&#7751;&#257;tip&#257;t&#257; verama&#7751;iy&#257; sam&#257;dapeti, p&#257;&#7751;&#257;tip&#257;t&#257; verama&#7751;iy&#257; ca samanu&#241;&#241;o hoti, p&#257;&#7751;&#257;tip&#257;t&#257; verama&#7751;iy&#257; ca va&#7751;&#7751;a&#7747; bh&#257;sati.</p>

					<p class="f4">Imehi kho cat&#363;hi dhammehi samann&#257;gato yath&#257;bhata&#7747; nikkhitto eva&#7747; sagge ti.</p>

					<p class="f4">4. 7. 2.<br />
					Adinn&#257;d&#257;nasutta&#7747;</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye katamehi cat&#363;hi?</p>

					<p class="f4">Attan&#257; ca adinn&#257;d&#257;yī hoti, para&#241;ca adinn&#257;d&#257;ne sam&#257;dapeti, adinn&#257;d&#257;ne ca samanu&#241;&#241;o hoti, adinn&#257;d&#257;nassa ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca adinn&#257;d&#257;n&#257; paṭivirato hoti, para&#241;ca adinn&#257;d&#257;n&#257; verama&#7751;iy&#257; sam&#257;dapeti, adinn&#257;d&#257;n&#257; verama&#7751;iy&#257; ca samanu&#241;&#241;o hoti, adinn&#257;d&#257;n&#257; verama&#7751;iy&#257; ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">[BJT Page 488]<br />
					4. 7. 3.<br />
					(K&#257;mamicch&#257;c&#257;rasutta&#7747;)</p>

					<p class="f4">3. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Attan&#257; ca k&#257;mesu micch&#257;c&#257;rī hoti, para&#241;ca k&#257;mesu micch&#257;c&#257;re sam&#257;dapeti, k&#257;mesu micch&#257;c&#257;re ca samanu&#241;&#241;o hoti, k&#257;mesu micch&#257;c&#257;rassa ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca k&#257;mesu micch&#257;c&#257;r&#257; paṭivirato hoti, para&#241;ca k&#257;mesu micch&#257;c&#257;r&#257; verama&#7751;iy&#257; sam&#257;dapeti, k&#257;mesu micch&#257;c&#257;r&#257; verama&#7751;iy&#257; ca samanu&#241;&#241;o hoti, k&#257;mesu micch&#257;c&#257;r&#257; verama&#7751;iy&#257; ca va&#7751;&#7751;a&#7747; bh&#257;sati. Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 7. 4.<br />
					(Mus&#257;v&#257;dasutta&#7747;)</p>

					<p class="f4">4. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Attan&#257; ca mus&#257;v&#257;dī hoti, para&#241;ca mus&#257;v&#257;de sam&#257;dapeti, mus&#257;v&#257;de ca samanu&#241;&#241;o hoti, mus&#257;v&#257;dassa ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca mus&#257;v&#257;d&#257; paṭivirato hoti, para&#241;ca mus&#257;v&#257;d&#257; verama&#7751;iy&#257; sam&#257;dapeti, mus&#257;v&#257;d&#257; verama&#7751;iy&#257; ca samanu&#241;&#241;o hoti, mus&#257;v&#257;d&#257; verama&#7751;iy&#257; ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 7. 5.<br />
					(Pisu&#7751;&#257;v&#257;c&#257;sutta&#7747;)<br />
					(S&#257;vatthinid&#257;na&#7747;)</p>

					<p class="f4">1. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Attan&#257; ca pisu&#7751;&#257;v&#257;co hoti, para&#241;ca pisu&#7751;&#257;v&#257;c&#257;ya sam&#257;dapeti, pisu&#7751;&#257;v&#257;c&#257;ya ca samanu&#241;&#241;o hoti, pisu&#7751;&#257;v&#257;c&#257;ya ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca pisu&#7751;&#257;v&#257;c&#257; paṭivirato hoti, para&#241;ca pisu&#7751;&#257;v&#257;c&#257;ya verama&#7751;iy&#257; sam&#257;dapeti, pisu&#7751;&#257;v&#257;c&#257; verama&#7751;iy&#257; ca samanu&#241;&#241;o hoti, pisu&#7751;&#257;v&#257;c&#257; verama&#7751;iy&#257; ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.<br />
					Ca<br />
					[BJT Page 490]<br />
					4. 7. 6.<br />
					(Pharus&#257;v&#257;c&#257;sutta&#7747;)</p>

					<p class="f4">6. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Attan&#257; ca pharus&#257;v&#257;co hoti, para&#241;ca pharus&#257;v&#257;c&#257;ya sam&#257;dapeti, pharus&#257;v&#257;c&#257;ya ca samanu&#241;&#241;o hoti, pharus&#257;v&#257;c&#257;ya ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca pharus&#257;v&#257;c&#257;ya paṭivirato hoti, para&#241;ca pharus&#257;v&#257;c&#257;ya verama&#7751;iy&#257; sam&#257;dapeti, pharus&#257;v&#257;c&#257;ya <a id="pg255"><span class="f2 g"><b>[page 255]</b></span></a> verama&#7751;iy&#257; ca samanu&#241;&#241;o hoti, pharus&#257;v&#257;c&#257;ya verama&#7751;iy&#257; ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 7. 7.<br />
					(Samphappal&#257;pasutta&#7747;)</p>

					<p class="f4">7. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Attan&#257; ca samphappal&#257;pī hoti, para&#241;ca samphappal&#257;pe sam&#257;dapeti, samphappal&#257;pe ca samanu&#241;&#241;o hoti, samphappal&#257;passa ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca samphappal&#257;p&#257; paṭivirato hoti, para&#241;ca samphappal&#257;p&#257; verama&#7751;iy&#257; sam&#257;dapeti, samphappal&#257;p&#257; verama&#7751;iy&#257; ca samanu&#241;&#241;o hoti, samphappal&#257;p&#257; verama&#7751;iy&#257; ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 7. 8.<br />
					(Abhijjh&#257;lusutta&#7747;)</p>

					<p class="f4">8. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Attan&#257; ca abhijjh&#257;lu hoti, para&#241;ca abhijjh&#257;ya sam&#257;dapeti, abhijjh&#257;ya ca samanu&#241;&#241;o hoti. Abhijjh&#257;ya ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca anabhijjh&#257;lu hoti, para&#241;ca anabhijjh&#257;ya sam&#257;dapeti,<br />
					Anabhijjh&#257;ya ca samanu&#241;&#241;o hoti, anabhijjh&#257;ya ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.<br />
					[BJT Page 492]<br />
					4. 7. 9.<br />
					(By&#257;pannacittasutta&#7747;)</p>

					<p class="f4">9. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Attan&#257; ca by&#257;pannacitto hoti, para&#241;ca vy&#257;p&#257;de sam&#257;dapeti, vy&#257;p&#257;de ca samanu&#241;&#241;o hoti, vy&#257;p&#257;dassa ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi?</p>

					<p class="f4">Attan&#257; ca aby&#257;pannacitto hoti, para&#241;ca avy&#257;p&#257;de sam&#257;dapeti,<br />
					Avy&#257;p&#257;de ca samanu&#241;&#241;o hoti, avy&#257;p&#257;dassa ca va&#7751;&#7751;a&#7747; bh&#257;sati.<br />
					Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">4. 7. 10.<br />
					(Micch&#257;diṭṭhisutta&#7747;)</p>

					<p class="f4">10. Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; niraye. Katamehi cat&#363;hi?</p>

					<p class="f4">Attan&#257; ca micch&#257;diṭṭhi hoti, para&#241;ca micch&#257;diṭṭhiy&#257; sam&#257;dapeti, micch&#257;diṭṭhiy&#257; ca samanu&#241;&#241;o hoti, micch&#257;diṭṭhiy&#257; ca va&#7751;&#7751;a&#7747; bh&#257;sati.</p>

					<p class="f4">Imehi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; niraye.</p>

					<p class="f4">Cat&#363;hi bhikkhave dhammehi samann&#257;gato yath&#257;bhata&#7747; nikkhitto eva&#7747; sagge. Katamehi cat&#363;hi? Attan&#257; ca samm&#257;diṭṭhi hoti, para&#241;ca samm&#257;diṭṭhiy&#257; sam&#257;dapeti, samm&#257;diṭṭhiy&#257; ca samanu&#241;&#241;o hoti, samm&#257;diṭṭhiy&#257; ca va&#7751;&#7751;a&#7747; bh&#257;sati.</p>

					<p class="f4">Ime <a id="pg256"><span class="f2 g"><b>[page 256]</b></span></a> hi kho bhikkhave cat&#363;hi dhammehi samann&#257;gato yath&#257;bhata&#7747; nikkhitto eva&#7747; saggeti.</p>

					<p class="f4">Kammapathavaggo sattamo.</p>

					<p class="f4">[BJT Page 494]<br />
					8. R&#257;g&#257;dipeyy&#257;la&#7747;<br />
					4. 8. 1.<br />
					(Catusatipaṭṭh&#257;nasutta&#7747;)<br />
					(S&#257;vatthinid&#257;na&#7747;)</p>

					<p class="f4">1. R&#257;gassa bhikkhave abhi&#241;&#241;&#257;ya catt&#257;ro dhamm&#257; bh&#257;vetabb&#257;. Katame catt&#257;ro?</p>

					<p class="f4">Idha bhikkhave bhikkhu k&#257;ye k&#257;y&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257; domanassa&#7747;. Vedan&#257;su vedan&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257; domanassa&#7747;. Citte citt&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257; domanassa&#7747;. Dhammesu dhamm&#257;nupassī viharati &#257;t&#257;pī sampaj&#257;no satim&#257; vineyya loke abhijjh&#257; domanassa&#7747;.</p>

					<p class="f4">R&#257;gassa bhikkhave abhi&#241;&#241;&#257;ya ime catt&#257;ro dhamm&#257; bh&#257;vetabb&#257;ti.</p>

					<p class="f4">4. 8. 2.<br />
					(Catusammappadh&#257;nasutta&#7747;)</p>

					<p class="f4">2. R&#257;gassa bhikkhave abhi&#241;&#241;&#257;ya catt&#257;ro dhamm&#257; bh&#257;vetabb&#257;. Katame catt&#257;ro? Idha bhikkhave bhikkhu anuppann&#257;na&#7747; p&#257;pak&#257;na&#7747; akusal&#257;na&#7747; dhamm&#257;na&#7747; anupp&#257;d&#257;ya chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Uppann&#257;na&#7747; p&#257;pak&#257;na&#7747; akusal&#257;na&#7747; dhamm&#257;na&#7747; pah&#257;&#7751;&#257;ya chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Anuppann&#257;na&#7747; kusal&#257;na&#7747; dhamm&#257;na&#7747; upp&#257;d&#257;ya chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati. Uppann&#257;na&#7747; kusal&#257;na&#7747; dhamm&#257;na&#7747; ṭhitiy&#257; asammos&#257;ya bhīyobh&#257;v&#257;ya vepull&#257;ya bh&#257;van&#257;ya p&#257;rip&#363;riy&#257; chanda&#7747; janeti v&#257;yamati viriya&#7747; &#257;rabhati citta&#7747; pagga&#7751;h&#257;ti padahati.</p>

					<p class="f4">R&#257;gassa bhikkhave abhi&#241;&#241;&#257;ya ime catt&#257;ro dhamm&#257; bh&#257;vetabb&#257;ti.<br />
					4. 8. 3.<br />
					(Caturiddhip&#257;dasutta&#7747;)</p>

					<p class="f4">3. R&#257;gassa bhikkhave abhi&#241;&#241;&#257;ya catt&#257;ro dhamm&#257; bh&#257;vetabb&#257; katame catt&#257;ro?<br />
					Idha bhikkhave bhikkhu chandasam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti. Viriyasam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti. Cittasam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti. Vīma&#7747;s&#257;sam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti.</p>

					<p class="f4">R&#257;gassa bhikkhave abhi&#241;&#241;&#257;ya ime catt&#257;ro dhamm&#257; bh&#257;vetabb&#257;ti.</p>

					<p class="f4">[BJT Page 496]<br />
					4. 8. 4. 30<br />
					(Catusatipaṭṭh&#257;nasutta&#7747;)<br />
					(S&#257;vatthinid&#257;na&#7747;)</p>

					<p class="f4">4. R&#257;gassa bhikkhave pari&#241;&#241;&#257;ya catt&#257;ro dhamm&#257; bh&#257;vetabb&#257;pe</p>

					<p class="f4">R&#257;gassa bhikkhave parikkhay&#257;ya pe pah&#257;&#7751;&#257;ya <a id="pg257"><span class="f2 g"><b>[page 257]</b></span></a> pe khay&#257;ya pe vay&#257;ya pe vir&#257;g&#257;ya pe nirodh&#257;ya pe c&#257;g&#257;ya pe paṭinissagg&#257;ya pe ime catt&#257;ro dhamm&#257; bh&#257;vetabb&#257; ti.</p>

					<p class="f4">4. 8. 31 60.<br />
					Dosassa bhikkhave abhi&#241;&#241;&#257;ya catt&#257;ro dhamm&#257; bh&#257;vetabb&#257; pedosassa bhikkhave pari&#241;&#241;&#257;ya pe parikkhay&#257;ya pepah&#257;&#7751;&#257;ya pe khay&#257;ya pe vay&#257;ya pe vir&#257;g&#257;ya penirodh&#257;ya pe c&#257;g&#257;ya pe paṭinissagg&#257;ya pe ime catt&#257;ro dhamm&#257; bh&#257;vetabb&#257; ti.</p>

					<p class="f4">4. 8. 61 480.<br />
					Mohassa bhikkhave pe kodhassa pe upan&#257;hassa pemakkhassa pe pal&#257;sassa pe iss&#257;ya pe macchariyassa pem&#257;y&#257;ya pe s&#257;ṭheyyassa pe thambhassa pe s&#257;rambhassa pem&#257;nassa pe madassa pe pam&#257;dassa pe abhi&#241;&#241;&#257;ya pepari&#241;&#241;&#257;ya pe parikkhay&#257;ya pe pah&#257;&#7751;&#257;ya pe khay&#257;ya pevay&#257;ya pe vir&#257;g&#257;ya pe nirodh&#257;ya pe c&#257;g&#257;ya pepaṭinissagg&#257;ya pe cattaro dhamm&#257; bh&#257;vetabb&#257; ti. Katame catt&#257;ro? Idha bhikkhave bhikkhu k&#257;ye k&#257;y&#257;nupassī pevedan&#257;su vedan&#257;nupassī pe citte citt&#257;nupassī pe dhammesu dhamm&#257;nupassī viharati pe akusal&#257;na&#7747; dhamm&#257;na&#7747; anupp&#257;d&#257;ya pe pah&#257;&#7751;&#257;ya pekusal&#257;na&#7747; dhamm&#257;na&#7747; upp&#257;d&#257;ya pep&#257;rip&#363;riy&#257; chanda&#7747; janeti pechandasam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; peviriyasam&#257;dhi pe cittasam&#257;dhi pevīma&#7747;s&#257;sam&#257;dhipadh&#257;nasa&#7749;kh&#257;rasamann&#257;gata&#7747; iddhip&#257;da&#7747; bh&#257;veti. Pam&#257;dassa bhikkhave abhi&#241;&#241;&#257;ya pepaṭinissagg&#257;ya ime catt&#257;ro dhamm&#257; bh&#257;vetabb&#257; ti.</p>

					<p class="f4">* R&#257;g&#257;dipeyy&#257;la&#7747; niṭṭhita&#7747;</p>

					<p class="f4">Catukka&#7747; samatta&#7747;</p>

					<p class="f4">R&#257;gapadato paṭṭh&#257;ya pam&#257;dapariyantesu so&#7735;asasu peyy&#257;lesu ekameka&#7747; abhi&#241;&#241;&#257;y&#257;di dasahi padehi yojetv&#257; " catt&#257;ro dhamm&#257; bh&#257;vetabb&#257; "ti niddiṭṭha satipaṭṭh&#257;na sammappadh&#257;na iddhip&#257;dehi pacceka&#7747; ghaṭit&#257;ni sabba sutt&#257;ni asītyadhikacatt&#257;ri sat&#257;ni honti.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>